ҚАРАТАУДЫҢ ТЕРІСКЕЙ БЕТІНДЕГІ
ОРТАҒАСЫРЛЫҚ ҚАЛАЛАРДЫҢ
АРХЕОЛОГИЯЛЫҚ ЗЕРТТЕЛУ МӘСЕЛЕСІ


Тянь-Шань тауы жүйесінің солтүстік-батысында орналасқан Қаратау жотасы 240 км созылып жатыр. Таудың басым бөлігі Жамбыл облысынақарайды.Тек солтүстік-батыс бөлігі Түркістан облысы аумағында. Ел ішінде Теріскей Қаратау деп, Қарт Қаратаудың солтүстік бетінің Түркістан облысы, Созақ ауданына қарасты бөлігін атау қалыптасқан. Теріскей Ұлы Жібек жолының ішкі тармақтарының бірі өткен тарихи аймақ(сур.1).Аймақта болған ежелгі және ортағасырлық қалалар жайлы мәліметтер жазба деректерде айты-лады. Теріскей арқылы өткен керуен жолымен дипломатиялық елшіліктер дежүрген.Археологиялықзерттеулер Византияның моңғолдың ұлы ханына жіберген елшісі В. Рубрук (1253 ж.) пен Армения патшасы Гетумның (1254ж.)елшіліктері керуен жолының Теріскей тармағы арқылы өткендігін анықтады. Олардың жол жазбала-рында Теріскейдің бірқатар қалалары да аталған. Сол қалалардың орнын анықтап, археологиялық зерттеу жұмыстарыөткенуақыттардабіршама жүргізілді. Дегенмен, өңірдің тарихын жан-жақты ашып көрсететіндей зерттеулер жасалмаған. Мақала келешекте   Теріскейде жүргізілетін кешенді зерттеулерге мұрындық болу мақсатында жазылып отыр. Мақалада Қаратаудың теріскей бетіндеорналасқанескерткіштергеәр жылдары жүргізілген археологиялық барлау, оларды сипаттау, құжаттау, мерзімдеу секілді зерттеулер нәтижелеріжайлытоптастыру,сараптау әрекеттері жасалды. Зерттеу барысында мақалада қамтылып отырған ескерткіштер жайлы археологиялық зерттеулер жайлы есептер, архив материалдары мен ғылыми мақалалардың мәліметтері пайдаланылды.


Сурет-1. Қаратаудың теріскей бетінде орналасқан ортағасырлық ескерткіштердің картасы


Қаратаудың теріскей бетіндегі археологиялық ескерткіштердің зерттелуі алғаш Кеңес дәуірінде басталды. Тек ХХ ғ. басында өңірде болған Түркістан  археологиялық үйірмесінің мүшесі В.А. Колосов-ский Теріскейдегі Баба ата, Құмкент, Саудакент қалашықтарында болып, бір кездері қайнаған тіршіліктің орталығы болған, бұл күнде мүлгіп жатқан қала қирандыларын барынша мұқият сипаттап жазды. Колосовскийдің жергілікті тұрғындардан естідім деген аңызы бойынша осыдан мың жыл бұрын гүлденген қалаларды сол кездегі күштіхалық«қалмақтар»мекендепті. (Осы жерде ескерте кету керек кез келген қираған қаланың немесе мекеннің орнын жат жұрттықтарға тиесілі деп уағыздау алғашында патшалық үкіметтің, кейінен кеңестік кейбір ғалымдарының шовинистік саясатынан туындаған). Бұл қалалардың тұрғындары қалай өмір сүріп, не тіршілік кешкені жайлы тарих ештеңе айтпайды. Ал Мұхаммед пайғамбардың ұрпағы Ысқақ баба Түркістан өңірін жаулап алып, тұрғындарды семсердің күшімен мұсылмандыққа  бас идірген. (Бұл жерде де шындықты бұрмалаушылық байқалады. Қазақстан жерінде мұсылман дінін күштеп енгізілгені жайлы ешқандай тарихи дерек жоқ). Табиғаты тамаша, таулары ағашқа толы теріскей Қаратауды қатты ұнатқан Ысқақ баба осы маңға өзінің сарайын салдырған. Ұзақ уақыт патшалық құрған Ысқақ баба өмірден өткеннен кейін оны сарайының маңына жерлеп, басы-на кесене орнатқан. Кейіннен ол мазар қасиетті бабаның құрметіне «Баба ата» аталып кеткен. Бұл жерде Колосовский Баба ата қалашығы сол Ысқақ баба салдырған қаланың орны дегенді меңзеп тұр. Бұл пікір шындыққа жанасады, өйткені Баба ата қалашығында жүргізілген қазба жұмыстарының нәтижесі оның VІ–Хғғ.аралығындаөмірсүргендігін көрсетті. Яғни қаланың қалыптасуы мен өмір сүрген уақыты Қазақстан жеріне исламның таралу уақытымен сәйкес келеді. Қаратаудың теріскейіндегі Тарсатөбе, Баба ата, Шолаққорған, Созақ, Құмкент, Саудакент, Ақсүмбе, Күлтөбе, Ақтөбе секілді отырықшы мекендердің орнын алғаш 1946 ж. ҚазКСР ҒА Тарих, археология және этнография институтының Ә.Х. Марғұлан басқарған Орталық Қазақстан археологиялық экспеди-циясы ашып, зерттеуді бастады. Осы жылы айтылған ескерткіштердің орналасқан жері сипатталып жазылып, олардың жобасы түсірілді және ескерткіштердің үстінен ыдыс сынықтары жиналды. Олардың өмір сүрген уақыты шартты түрде болжанды. Созақ қалашығында жүргізілген кішігірім стратиграфиялық қазба ХІV–ХV ғғ. құрылыс қабатын ашты. Ақсүмбе бекінісінің көзмөл-шерлі жобасы түсіріліп, оның маңындағы биік тау қыратының үстінде орналасқан Ақсүмбе (Ақбикеш) мұнарасы зерттеліп, си-патталды. Ақсақ Темірдің әскери жорығын сипаттаған Шараф-ад-дин-Ийздидің жазбаларында келтірілген мәлімет бойынша Тоқтамыстың жағына шығып кеткен Ахматшақты ұстап, осы Ақсүмбе мұнарасында жазалағаны жайлы дерекке сүйене отырып Ә.Х. Марғұлан мұнараның салынуын ХІІІ ғ. жатқызған. Тарсатөбеге салынған кішігірім қазбадан  алынған материалдар негізінде Ә.Х. Марғұлан алғаш оны монғол дәуіріне дейінгі (Х–ХІІ ғғ.) ежелгі Созақтың орны деп болжады . 1946 ж. ашылған аса маңызды нысандардың бірі бір кезде едәуір қаланың орны болған Құмкент қалашығы. Оның орналасқан орны мен мәдени қабатының бедері сипатталып, жобасы түсірілді. Үстінен жиналған қыш ыдыстар мен төртбұрышты күйдірілген кірпіш сынықтары ХІІІ– ХІV ғғ. жататындығын анықтаған. Зерттеу қорытындысы бойынша Құмкент, Созақ, Саудакент және Шолаққорған Қаратау оазисіндегі ірі ежелгіқалалардыңорныдептанылды. Сонымен қатар экспедицияның жүргізген зерттеу жұмыстары Отырар өңірінің мәдени ықпалы Қаратаудың теріскей беткейіне  дейін таралғандығын байқатты. 1947–1948 жж. А.Н. Бернштам басқарған Оңтүстік Қазақстан археологиялық экспедициясы өңірдегі зерттеу жұмыстарын жалғастырды. Экспедицияның мақсаты Оңтүстік Қазақстан жеріндегі қалалар мен мекендердің қалыптасуы мен даму жолдарын зерттеу болатын. Осы мақсатта Қаратаудың теріс-кейінде археологиялық барлау жүргізіліп, бірқатар ескерткіштерге стратиграфиялық қазбалар салынды. Өңірдің археологиялық картасын жасап, Тамды қалашығында археологиялық қазба жүргізді. Қазба барысында қалашықтың мәдени қатпары 7 құрылысқа батынан түзіліп, VІ–ХІІ ғғ. аралығын қамтитыны анықталды. Келесі 1948 ж. Созақтың маңында орналасқан Ақтөбе (Алтынтаулық) елді  мекені мен Тарсатөбе қалашығында қазба жүргізілді. Қазба нәтижелері Ақтөбе мекенжайының б.д.д. І ғ. мен б.д. І ғ., ал Тарсатөбе І–ІХ ғғ. аралығымен мерзімделетіндігі анықталды. Яғни екі ескерткіштің бір дәуірде тіршілік кешкені мәлім болды. Қаратаудың теріскейінде жүргізілген зерттеулердің нәтижесі бұл ауданның материалдары Отырар, Шаш оазистеріне емес, Талас және Шу-Іле өңірінің материалдарына етене жақын екендігін көрсетті. Сонымен қатар Оңтүстік Қазақстан археологиялық экспедициясы 1947–1951 жж. аралығында өңірдің тарихи-археологиялық картасын жасау мақсатымен археологиялық барлау жұмыстарын жүргізіп, бірқатар ескерткіштерге  стратиграфиялық қазба салды. Экпедицияның бағыты Қаратаудың солтүстік беткейінде, тау бөктерін жағалай Тамды шатқалынан Қаратау жотасының батыс шетіндегі Баласауысқанды асуына дейін және Шу өзенін Бетбақдала шөлі шекара-сымен Тасты шатқалынан (батыста) Қызылқорғанға  (шығыста)  дейінгі аралықты қамтыды. Барлау барысында ашылған жеті қалашықтың алтауының жобасы төртбұрышты немесе төртбұрышқажақын. Бабаата қалашығы цитаделі шахристан аумағынан шығыңқы түзу бұрышты жобада. 5 қалашықта (Ақсүмбе, Бабаата, Құмкент, Саудакент және Тамды) цитадельдің қалдығы анықталса, 2 қалашықта (Созақ пен Шолаққорғанда) оның іздері табылмады. Рабадтың біршама сақталған қалдықтары (Ақсүмбеден басқа) 6 қалада анықталды. Қор-ғаныс қабырғаларының  орны (Созақ пен Шолаққорғаннан басқа) 5 қалада, қабырғалардың бойындағы мұнаралардың орны 4  қалада (Ақсүмбе, Бабаата, Саудакент мен Тамды) және ордың іздері 2 қалада (ҚұмкентпенШолаққорған)сақталған. Қалашықтардың сақталу деңгейінің басқа  аудандармен салыстырғанда едәуір нашар болуын олардың ұдайы соғатын жел өтінде орналасуынан деп түсіндіруге болады. Жүргізілген археологиялық зерттеулердің нәтижесі Қаратаудың теріскейіндегі тау бөктерін жағалай орналасқан қалалардағы тіршілік таудың күнгейбетіменсалыстырғанда едәуір төмен дамыған және өзінің қалыптасу мен өркендеу уақыты жағынан біршама кейінгі кезеңге сәйкес келетіндігін көрсетті. Мерзімдеуге негіз беретін материалдардың  құрамы  өңірдегі қалалық тіршіліктің жанданған уақыты  қарлұқ-қарахан және моңғол-темірлік кезеңге  тұспа-тұс келетіндігін білдіреді. Қарлұқ-қарахан әулеттері кезеңінде өңірдің қалалары отырықшы мәдениеттің, сауда және қолөнерінің дамуында маңызды роль атқарды. Қаратаудың теріскейіндегі зерттеулер келесі 1953–1954, 1957– 1959 жж. да жалғасты. Алғашқы екі жылда Бабаата қалашығында қазба жұмыстары жүрді. 1957–1958 және 1959 жж. ортағасырлық Бабаата қаласына 15 қазба салынды (қазба 1-цитадельде, қазба 2, 3, 7, 14–15 шахристанда, қазба 4–6, 8, 9, 11–13 – рабадта). Қазба жұмыстарын Е.И. Агеева, Г.И. Пацевич, Т.Н. Се-нигова, А.А. Чариков, Н.П. Подушкин  секілді маман-археологтар жүргізді. Зерттеу нәтижелері Бабаата қалашығының орнында VІ–ХV ғғ. аралығында тамаша дамыған қала болғандығын көрсетті. 1958–1959 жж. Т.Н. Сенигова Бабаата қалашығынан солтүстік-батысқа қарай 7 км жерде Бабаата өзенінің биік жағалауында орналасқан Ақтөбе мекенжайына қазба жүргізді. Дөңгелек келген төбенің бастапқыдағы диаметрі 50 м, биіктігі 3 м болатын. Қазба барысын-да толық ашылған кезінде, уақытша тұрақтан қалған күл қабатының үстіне тұрғызылған көлемі 35×30 м болатын төртбұрышты мекенжайдың орны ашылды.  Мекенжай  сырт жағынан қалың дуалмен қоршалған екі бөліктен тұратын кешен екендігі анықталды. Мекенжай екі құрылыс қабатынан  тұрған.  Зерттеуші төменгі құрылыс қабатының қыш ыдыстарыныңұқсасүлгілеріФерғана, Хорезм, Сырдария, Таластың төменгі ағысының б.д.д. ІІІ–І ғғ. аралығына жататын материалдарымен сәйкес келетінін  келтіреді. Ал жоғарғы құрылыс қабаты VІ–VІІ ғғ. салынған деп тұжырымдайды.  Қазақстанда алғаш жүргізілген кең көлемдегі қазба барысында алынған қыш ыдыстар үлгілері, тұрғын үйлердің жо-басы мен сәулеткерлік құрылымы, тұрғындардың шаруашылығымен та-нысу ғылымды жаңа мәліметтермен байытты. Ақтөбеге жақын жерде орналасқан зиратта қазба жүргізген М.С. Мерщиев қоршау ішінде орналасқан жерлеу шұңқырларының құрылымы Кеңсай мен Қарақұдық зиратының б.д.д. ІІІ–І ғғ. Жататын жерлеу шұңқырларымен ұқсас екендігін айтады. Жалпы Ақтөбе мекенжайы мен Бабаата қалашығында жүргізілген қазба жұмыстары қорытындысы бойын-ша өңірдің І–ХІІІ ғғ. аралығындағы материалдық мәдениетінің дамуы сабақтас жүрген деген тұжырым жа-салды. 1946–1959 жж. аралығында Қаратаудың теріскейінде жүргізілген археологиялық зерттеу жұмыстары отырықшылықтың  қалыптасуы уақытын, өңірдің өзіндік ерекшелігін анықтап, көшпелі және отырықшы тұрғындардың өзара қарым қатынасын білуге мүмкіндік берді. Жиналған материалдар  негізінде ХІІІ–ХVІ ғғ. (моңғол-тимуридтік немесе шығыс-қыпшақтық аталатын) аралығындағы  қыш ыдыстардың классификациялық кестесін жасау мүмкіндігі туды. Сонымен қатар Қаратаудың теріскейінде қалалық тіршілік ХV–ХVІ ғғ. тоқтаған деген болжам жасалды. ХХ ғ. алғашқы жартысында Қаратаудыңтеріскейбетіненашылып, зерттелген ортағасырлық қалалар 1960 ж. жарық көрген «Археологическая карта Казахстана» атты жинаққа барлығы 16 ескерткіш болып енді. Олардың  тоғызы – қалашықтар (Ақсүмбе № 3325, Ақтөбе № 3333, Ран № 3331, Тарсатөбе № 3337, Созақ № 3338, Шолаққорған № 3430, Құмкент №3431, Бабаата №3453, Саудакент № 3438), алтауы – бекіністі мекенжай(Күлтөбе№3328,Төбетөбе № 3337, Ақтөбе № 3339, аты белгісіз бекініс № 3432, Ақтөбе № 3444, Та-сты № 2852) және Ақсүмбе күзет мұнарасы № 3327. 1964–1965 жж.Жетісу археологиялық экспедициясының Л.Б. Ерзакович басқарған солтүстік Қаратау тобы бірнеше ортағасырлық ескерткіштезерттеужүргізді.Созақта үш жерден стратиграфиялық қазба салған. Едәуір жемісті нәтижені 1-ші стратиграфиялық  байқау  қазбасы берді. Орталық   төбенің шығыс шетіне салынған осы  қазбаның тереңдігі 5,5 м қамтыды. Құрылыс қалдықтарының қалыптасқан бес құрылыс кезеңі байқалды. Қалыңдығы 0,8 м тереңдікті қамтыған бірінші құрылыс қабаты балшықпен сыланған еденнің бетінен табылған тиын (1862 ж.) бойынша ХІХ ғ. екінші жартысы-мен мерзімделді. Қаладағы тіршілік Х–ХХ ғ. басы аралығында болғаны анықталды. 0,8–2,1 м тереңдікті қамтыған екінші құрылыс қабаты сырлы ыдыс сынықтарының үлгісі бой-ынша болжанды. Ішкі беті көгілдір түспен боялып, толқын тәрізді белдеуше сызықтар мен дақтар арласа безендірілген сырлы ыдыстардың ұқсас үлгілері ХVІІ–ХVІІІ ғғ. Бұқара мен Орта Азия  аймағында көп таралған. Үшінші құрылыс қабаты (2,1–3,8 м) қам қыштардан қабыр-ғалардың қалдықтары мен аса тығыз емес құрылыс қалдықтарынан құралған. Қазбадан кездескен қыш ыдыстардың көпшілігі түбі тегіс, сақина тәріздес, пішіні жарты сфера тәріздес, ернеулері сыртқа қарай аздап шығыңқы саптыаяқтар түрінде. Сырлы ыдыстарда кобальт пен мар-ганец басым. Өрнек нақыштары – жүзім жапырақтары, ағаш бұтақтары секілді таза табиғи нақышта. Осыған ұқсас ыдыс үлгілері ХV–ХVІ ғғ. жа-татын ортаазиялық қыш ыдыстарда кездеседі.Сондай-ақ үшінші құрылыс қабаты табылған үш теңге бойынша да негізделді. Олардың біреуі ХV ғ. соңы мен ХVІ ғ. басында, екіншісі ХVІ ғ. және үшіншісі 1428–1429 жж. соғылған. Төртінші құрылыс қабатының (3,8–4,7м)оңтүстікқабырғасынанқам кесектен қаланған қабырға іздері анық байқалады. Бұл құрылыс қабатына материалдар алғашқыларына қарағанда анағұрлым аз кездеседі. Дегенмен табылған сырлы ыдыстар формасы мен түсі жағынан едәуір ерекшеленеді. Ыдыстардың басым бөлігі қызғылт-қоңырангобпентүссіз шыңылтырмен қапталған. Өсімдік нақышындағы өрнектері сары және жасыл түсті сырмен салынған. Осын-дай түстес ыдыстар Бабаатаның ХІІІ– ХІVғғ. жататын қабатынан кездеседі. Табылған сырлы ыдыс бөліктерінің басым көпшілігі өрнексіз және жасыл түспен шыңылтырланған. Алтын түсті шыңылтырлы ыдыс үлгілері Теріскей Қаратау, Шу, Талас өңірлері мен Хорезмнің ХІІІ–ХІV ғғ. жататын ескерткіштерінде көп кездеседі. Бесінші құрылыс қабаты (4,7– 5,5м)қазбашұңқырынтұтастайалып жатқан мықты қабырғадан тұрды. Сол себепті де заттай материалдар өте аз табылды. Сырлы ыдыстан ақ түспен сырланып, қоңыр түспен өрнектелген ыдыс сынығын, сондай-ақ сырланбаған ыдыстардан минералды өрнегі бар сынықты келтіруге болады. Осындай керамика үлгілері Бабаата қалашығының Х–ХІІ ғғ. жататын қабатынан табылған. Салынған үш қазбадан алынған заттай деректер мен құрылыс қалдықтарын сараптау қорытындысы бойынша қаланың ерте кезеңі (Х–ХІІ ғғ.) мен моғол кезеңі (ХІІІ– ХІV  ғғ.) қалашықтың орталық бөлігінен анықталып, қаланың көркейген уақыты ХV–ХVІ ғғ. сәйкес келеді деп тұжырымдалды . Қаратаудың теріскейіндегі археологиялық зерттеуді 1971 ж. Оңтүстік Қазақстан кешенді археологиялық экспедициясының Л.Б. Ерзакович  басқарған тобы жалғастырды. Зертеу барысында үш ескерткіш (Ақтөбе (Шолаққорғандық)), және Айдар-лытөбе мекенжайлары мен Қарасуан қалашығы)  жаңадан ашылып, ғылыми  айналымға қосылды. Ескерткіштердің жобасы түсіріліп, олардың өмір сүрген уақыты анықталды.АқтөбеменАйдарлытөбе мекенжайларын олардың үстінен жиналған қыш ыдыс сынықтарын Отырар оазисі және Арыс өңірінің материалдарымен салыстыра отырып, ІV–VІ ғғ. мерзімдеді. Қарасуан қалашығын оның жоғарғы қабатынан табылған қыш ыдыстардың сипатына сай ХІІІ–ХІV ғғ. жатқызды. Күлтөбе қалашығының материалдары да оны ХІІІ–ХVІІ ғғ. аралығымен мерзімдеуге мүмкіндік берді. 1971–1973 жж. аралығында Қаратаудың теріскейінде зерттеу жүргізген Оңтүстік Қазақстан экспедициясының С. Жолдасбаев басқарған археологиялық тобы ортағасырлық Күлтөбе  мен Ран қалашықтарында тұрақты  қазба жұмыстарын жүргізді.  Алғашқы жылы Күлтөбенің солтүстік-батыс шетіне 300 м² көлемде салынған қазба барысында қабырғалары та-стан қаланған, әртүрлі көлемдегі 10 бөлменің орындары ашылды. 1972 ж. алғашқыда солтүстік-шығыс шетінен жалғастыра салынған қазба барысында сыртқы қорғаныс қабырғасын бойлай қатар жатқан, та-банына тас төселген екі көшенің бойында тізбектеліп орналасқан 50-ге жуық бөлмелердің орындары ашыл-ды. Үй орындарының негізі тастан қаланып, қабырғасы қам кесектерден тұрғызылған. Көпшілігінің ішінде тандыр, сыпа, ошақ секілді үй іші құрылыстарының орындары табылды. 1973 ж. қазба барысында төрт және үш бөлмелерден тұратын үш үйдің орындары ашылды. Қазбадан табылған материалдарды Отырар, Түркістан  оазистерінің  материал-дарымен сәйкестендіру барысында Күлтөбеде тіршілік ХІІІ–ХVІІІ ғғ. аралығында жалғасқан деген болжам жасалған. 1974 ж. ОҚКАЭ-ның С. Жолдасбаев басқарған археологиялық тобы зерттеулерін Көлтөбенің батыс жағында, Кеңсай шатқалының аузындағы ортағасырлық Раң қалашығындақазбасынжалғастырды. Сол жылы 625 м² көлімде салынған қазбадан алты бөлмеден тұратын тұрғын үй мен екі қойманың орында-ры ашылды. Бөлме іштерінде ташнау, сыпа, тандыр, ошақ секілді үй іші құрылыстарының қалдықтары та-былды. Қазба еденінен табылған мыс теңгелер негізінде қазылған құрылыс қабаты ХVІ–ХVІІ ғғ. мерзімделді. Бұған қосымша салынған байқау шұңқырының материалдары 6 м тұратын қаланың мәдени қабаты ХІІ–ХVІІІғғ.жататындығынкөрсетті. 1980–1983 жж. аралығында Қаратаудың теріскейінде Шымкент мұғалімдер институтының әкелі-балалы Н.П. және А.Н. Подушкиндер басқарған археологиялық тобы барлау, зерттеу жұмыстарын жүргізді. Зерттеудің мақсаты «Свод памитни-ков истории и культуры Казахстана» атты жинақтың Оңтүстік Қазақстан облысына арналған алғашқы томы-на материалдар жинақтау болатын. Экспедиция далалық жұмыстарды жақсы атқарып, Қаратаудың теріскей беткейінде  бірнеше  ескерткіштер ашып,ортағасырлықескерткіштердің санын 23-ке жеткізді . Бірақ,  барлау  барысында кәсіби келеңсіз қателіктер жіберді. Жаңадан ашылған 11 ескерткіштің көпшілігі нақты атауы жоқ, «мекенжай» деп  берілген. Археоло-гияда жаңа табылған ескерткішті жергілікті тұрғындар қалай аталса (Ақтөбе,Күлтөбе,Майтөбет.т.)солай құжаттау, болмаса жақын маңдағы жер атауымен, немесе мекен атымен есепке алу қалыптасқан (кесте1). Ме-кенжай деп көрсетілген алты бірдей ескерткіштердің кейбіреуі ғылымға сонау 1946–1947 жж. белгілі болған. Олардың ғылыми қауым белгілі екенін экспедицияның бас мамандары білмеген де болуы керек. Өйткені қатысушылар архив материалдары-мен шала жұмыс жүргізіп, бұрыннан белгілі бірнеше ескерткіш назардан тыс қалған. Сондықтан жоғарыда айтылған жинаққа 1971 ж. Л.Б. Ерзакович ашқан Ақтөбе, Айдарлытөбе бекініс мекенжайлары мен Қарасуан қалашықтарыенбейқалды.Айтылған ескерткіштер «Древний   Отрар» кітабының 178–179-шы беттерінде жарияланған . 1946 ж. Орталық Қазақстан археологиялық экспедици-ясы ашылып, зерттелген Шу өзенінің төменгі ағысындағы Тасты бекініс мекенжайы да түсіп қалған. Бекініс 1960 ж. шыққан жинақтың 196-бетінде 2852-ші санмен тіркелген.


Кесте-1. Қаратаудың теріскей бетіндегі ортағасырлық қалашықтары мен мекенжайларының тізімі


1 кестенің жалғасы 


1990 ж. әл-Фараби атындағы ҚазМУ университеті археологиялық экспедициясының (У.Х. Шәлекенов) М. Елеуов басқарған Шу архео-логиялық тобы Шу өзенінің төменгі ағысында барлау жүргізген кезде «Таңбалытас» ескерткішінде болып, оның сақталу барысымен танысты. Сарысу өзенінің бой-ымен жоғары қарай 20 км шамасын-да, қызыл жыңғыл орманына қарама-қарсы, Биік Нұраның іргесінде орналасқан   Таңбалытас  жартасы қазақтар жүз болып, басы қосылған киелі   жер  саналады.   Жартасқа түсірілген таңбалардың ең көнесі шамамен XI ғ. басталып, XIX ғ. дейін жалғасқан. Өкінішке орай бұл ескерткіш қазіргі уақытта жойылып кетті деуге болады. Ақсүмбе қалашығында зерттеу жұмыстары Оңтүстік Қазақстан уни-верситетінің Б.Ә. Байтанаев  басқарған археологиялық тобы 2007 ж., облыстық мәдениет басқармасының тарих-мәдениет      мұраларын қорғау бөлімінің жетекшісі А.Н.  Грищенконың     қатысуымен жүргізілді. Сол жылы қалашыққа бір стратиграфиялық кесік пен үш қазба салынды. Қалашықтың солтүстік-батыс шетіне ені 3 м, ұзындығы 13 м етіп салынған стратиграфиялық кесік ескерткіштің мәдени қыртысы 4,5 м құрайтындығын анықтады. Мұндай стратиграфиялы  кесіктердің негізгі мақсаты ескерткіштің жасын анықтауға бағытталатындығына қарамай қазба қорытындысы бойынша жасалған ешқандай тұжырымды байқамадық. Тек қазбадан табылған қыш ыдыс сынықтарын сипаттай келе оларға ұқсас ыдыс үлгілерінің Отырардың Х – ХІІ–ХІІІ ғғ. жататын материалдарымен баламалаған. Ал табылған геометриялық өрнектері бар тандыр сынықтарын Бабаатаның ХІ–ХV     ғғ. жататын   қабатының тандырларымен  сәйкестендірген. Бұдан басқа үш қазба (қазба 1 – 15×10 м, қазба 2 – 5×5 м, қазба 3 – 3×3 м) салынған. Олардан алынған материалдар да     сол     Х–ХІІІ     ғғ. аралығын көрсетеді. 2008 ж. «Абди Компани» акционерлік қоғамының президенті Ә. Бимендиевтің қаржыландыруымен Оңтүстік Қазақстан облысы Созақ ауданының археологиялық картасын жасау мақсатында зерттеу жұмыстары жүргізілді. Зерттеуге А. Ясауи атындағы Халықаралық қазақ-түрік университеті құрамындағы Археология ғылыми-зерттеу орталығының «Тұран археологиялық экспедициясы» (М. Елеуов) мен Ә.Х. Марғұлан атындағы Археология институтының Ж. Құрманқұлов басқарған Созақ тобы және «Археолог» Халықаралық ғылыми-зерттеу орталығының ғылы-ми қызметкерлері қатысты. Барлау жұмыстары барысында 16 мекенжай жаңадан ашылып, олардың түрі, сипаты, орналасқан жері жайлы құжаттама жасалып, жобасы мен фотосуреттері дайындалды. Сонымен Қаратаудың теріскей бетінде осы күнге дейін жүргізілген  археологиялық  зерттеулер нәтижесінде ортағасырлық 36 ескерткіш мемлекеттік тіркеуге алынды. Олардың тоғызы едәуір көлемдегі қала орындары, қалғандары түрлі көлемдегі елдімекен орын-дары мен жеке усадба, төрткүл, бекініс және күзет мұнарасы. Экпедиция Созақ, Құмкент, Тарсатөбе, Күлтөбе, Раң, Қарасуан қалашықтары мен Ақтөбе  (Жүзейлік),   Ақтөбе (Алтынтаулық),Балатұран,Итмұрын, Күлтөбе, Қарлығаштөбе, Ұзынбұлақ секілді мекенжайлардың үш деңгейлі (3D)        топографиялық   жобасын түсірді. 2008 ж. зерттеу нәтижелері жайлы ғылыми есеп Археология институтының архивіне өткізілген . Экспедицияның Созақ ауда-нында жүргізген зерттеулерінің материалдары негізінде М. Елеуовтың «Қарақұр ескерткіштері» атты жеке ауылдық округтің ескерткіштерін топтастырған жинағы 2008 ж. жарық көрді. Жинаққа Қарақұр ауылдықиокругіненжаңаашылған69ескерткіш енді. Солардың қатарында: 13жеке оба, 16обалар тобы, 32обалар қорымы, бір ортағасырлық елді мекен, бір үңгір, алты тасқа салынған сурет орындары бар. Барлау жұмыстарымен қатар Ақтөбе мекен-жайына қазба салынды. Қазба бары-сында VІ-Х ғғ. аралығына жататын үй құрылыстарының орындары ашылған . 2009–2010 жж. Оңтүстік Қазақстант кешенді археологиялық экспедициясының     Қазақ хандығы қалалары тобы (Д. Талеев) Созақ қаласының орны Өрқақпада қазба жүргізді. Қазбаның мақсаты қаланың Қазақ      хандығының      қалыптасып дамуындағы Созақтың алатын орнын көрсететін заттай дәйектер жинақтау болды. Жүргізілген қазба жұмыстары жайлы есеп Археология институтының архивінде. Зерттеу жұмыстарының алғашқы тұжырымдары жайлы арнайы ғылыми мақалалар жарияланған. 2012 ж. Өрқақпаның солтүстік-шығыс шетіндегі қорғаныс қабырғасының Қазы қақпаға тірелген жеріне қазба салынды. Қазбаның мақсаты қаланың мерзімделуі мен қорғаныс құрылыстары элементтері ерекшеліктерін анықтау. Алынған мәліметтерді зертханалық жағдайда саралап, салыстырып, кейбір олжалар-ды жаратылыстану ғылымдарының әдістері көмегімен жүйелеу, кейінгі ортағасырлық қалалардың қызметін анықтау,    қаланың  сәулеткерлік, фортификациялық құрылымы мен топографиясын зерттеу. Созақтың Қазақ хандығы тұсындағы тари-хи ролін білдіретін деректер мен археологиялық мәліметтер жинау болды. Нәтижесінде Созақ қаласының ХІІ–ХХ ғғ. аралығында үздіксіз тіршілік кешкендігін анықтайтын бірқатар мәліметтер алынды. Үш жылдық зерттеу қорытындысы бой-ынша 2000 жылдық тарихы бар Созақтың Қазақ хандығы тұсындағы орталық қала ретіндегі ролі мен маңызы     жайлы арнайы ғылыми мақала жарияланды. 
Қорытынды 
Осы уақытқа дейін жүргізілген зерттеулерҚаратаудыңтеріскейіндегі қалалар мен отырықшы мекендердің егінші және көшпелі мәдениеттерді байланыстырушы міндетін атқарған шекаралық өңір болғандығын көрсетті. Қаратаудың теріскей беті арқылы өткен керуен жол аймақтың материалдық мәдениеті мен рухани дамуда аса маңызды орын алғандығын көрсетеді. Келешекте     жүргізіледі деп ниеттеніп отырған кешенді зерттеулеріміз  Теріскей өңірінің тарихи-мәдени, саяси-экономикалық даму  жолдарын кеңінен  және тереңінен ашуға мүмкіндік береді деп ойлаймын.