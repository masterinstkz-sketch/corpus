Аннотация. 
Мақалада жаңа тас ғасыры кезеңінің археологиялық ескерткіштері: Джалилабад ауданы, Полутепе (алғаш жариялануда); Агдам ауданы, Чалагантепеден табылған сүйекті тесу (краниотомия) іздері бар бас сүйек Таяу Шығыстағы осы кезеңінің баламалы табылымдары контексінде зерттелді. Іс әрекет Полутепеден шыққан ер адамның желке сүйегінің сол жағы бұрғылау әдісімен; Чалагантепеден шыққан әйелдің төбе сүйегі кесу және бұрғылау әдісімен жүзеге асырылды. Полутепе мен Чалаган-тепеде бас сүйекті тесу медициналық мақсатта жасалған болуы мүмкін. Полутепеде науқас мүмкін ота кезінде немесе одан кейін қайтыс болды; Чалагантепедегі адам белгілі бір уақыт өмір сүрді. Неолит кезеңіндегі бас сүйекті тесу Таяу Шығыс аумағында Түркияда: Чатал Гуюк (бұрғылау), Ашиклы Гуюк (бұрғылау), Чаюню (бұрғылау), Гёбекли Тепе (бұрғылау), Курбан Гуюк – кейінгі неолит–ерте халколит (кесу), Куручай Гуюк – ерте халколит (бұрғылау); Палестинада – Телль эс-Султан/Иери- хон (әдіс нақты сипатталмаған); Израилда – Кфар ХаХореш (бұрғылау); Иракта – Зави Чеми Шанидар (күйдіру); БАӘ – Джебель Бухайс 18 (қыру) табылды. Чатал Гуюка, Чаюню, Гёбекли Тепе, Кфар ХаХореш, Зави Чеми Шанидардағы әрекеттер салттық-символдық мақсатта; ал Ашиклы Гуюка, Курбан Гуюк, Куручай Гуюк, Иерихон, Джебель Бухайса 18-де – медициналық мақсатта жүргізілді. Оңтүстік Кавказ бен Таяу Шығыс аумағында неолит дәуіріндегі трепанациядағы басты әдіс бұрғылау әдісі болды. Зерттелген уақытта басым болған бас сүйекті тесудің бұл әдісі Түркия аумағынан Әзербайжанға келуі мүмкін.
Түйін сөздер: археология, физикалық антропология, Әзербайжан, Таяу Шығыс, неолит, трепанация, палеопатология