Аннотация
  Мақалада белгілі археолог, шығыстанушы Сергей Павлович Толстов жетекшілік еткен Хорезм археологиялық-этнографиялық экспедициясының ортағасырлық Сарайшық қаласына арналған зерттеуі қарастырылған. Хорезм археологиялық-этнографиялық экспедициясы (ХАЭЭ) 1937–1992 жылдар аралығында Орталық Азияда ірі зерттеулер жүргізген. Экспедицияның негізін Сергей Павлович Толстов қалады. Зерттеулердің дереккөздік базасы Ресей Ғылым академиясының Н.Н. Миклухо-Маклай атындағы Этнология және антропология институтының архив қорында сақталған. Дереккөздер негізін экспедиция материалдары мен оның мүшелерінің күнделіктері, ғылыми есептер құрайды. Мақаланың ғылыми жаңалығы – Хорезм экспедициясының 1950 жылы ортағасырлық Сарайшық қаласы орнындағы зерттеуі туралы мәліметтердің алғаш жариялануы, ғылыми айналымға қосылуы деп санаймыз. Мақала Қазақстан Республикасының Ғылым және жоғары білім министрлігі Ғылым комитетінің 2023–2025 жж. арналған гранттық қаржыландыруы бойынша № AP19678171 «Астаналық Сарайшық қаласы Жошы Ұлысының тарихи-мәдени мұра контекстісінде (ХІІІ-ХVІ ғғ.)» жобасы аясында дайындалды.
 Түйін сөздер: археология, Сарайшық, Хорезм экспедициясы, Жайық, қазба.