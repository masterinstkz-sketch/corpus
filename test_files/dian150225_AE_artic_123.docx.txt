ХОРЕЗМ АРХЕОЛОГИЯЛЫҚ-ЭТНОГРАФИЯЛЫҚ ЭКСПЕДИЦИЯСЫ ЖӘНЕ САРАЙШЫҚ


Еуропа мен Азияны жалғастырған Ұлы Жібек жолының сауда және Алтын Орданың мәдени орталығы, Ноғай және Қазақ хандығының астанасы болған Сарайшық қаласы Атырау облысы орталығынан 50 шақырым жерде орналасқан. Ортағасырлық Сарайшық қаласына іргелі археологиялық зерттеулер кеңестік заманда басталды. Оның бастамасын археолог Н.К. Арзютов қалады. Ол «моей первой и главной на 1937 г. задачей было отыскание жилой части города...» деп нақтылап көрсетеді. Оның назарын осы аймақтан табылған мыс және күміс теңгелер аударады. Зерттеуші қазба жұмыстарын жүргізбес бұрын жер бетінен жиырмадан астам монеталарды тауып алып, оларды тексеруге жібереді. Оның ішінде 11-і тазалынып, теңгелердің хронологиялық мерзімін анықтауға көңіл қояды. Табылған монеталардың 9-ы Өзбек ханның кезінде қолданылған теңгелер болса, ал 1-і Қызыр ханның кезінде соғылған теңгелер екенін анықтаған. Осылайша бұл табылған теңгелердің уақытын ХІV ғасырдың екінші жартысына сәйкес деген тұжырымға келеді. Археологиялық қазба барысында Н.К. Арзютов 13 ор қазып, орлардың құрылымын сипаттайды. Қазба қортындысында алғаш рет «Отчет о раскопках, произведенных в 1937 г. на месте развалин золотоордынского города Сарайчика» ғылыми есеп дайындалады [Арзютов 1949:126]. Ғалым мұрасы тарихшы Ә.Мұқтардың мақаласында жан-жақты талданды [Мұқтар, Сарсенбаев 2018: 279-289]. Сарайшыққа жасалған келесі ресми археологиялық экспедицияны Ә.Х.Марғұлан басқарды. «Қазба жұмыстарын жүргіздік. Жұмыстар қаланың солтүстік-батысындағы Жайық өзені жарқабағынан басталды. Нәтижесінде мол керамика мен тұрмыстық материалдар табылып, Сарайшықтың қолөнершілер аумағы анықталды» дей келе, қаланың моңғол шапқыншылығына дейін қалыптасқанын жария етеді [Мұқтар 2019:8]. Ә.Марғұлан Сарайшық қирандыларының болашақ зерттелуін сол уақыттағы орасан зор құрылыс Сталинград каналымен байланыстырып, Қазақстан ғалымдарын жаңа ізденіске шақырады. Аталған екі экспедицияның зерттеу жұмыстары биік шыңына жетпеді. Н.К.Арзютов репрессияға ұшыраған болса, Әлкей Хақанұлына саяси қуғынның салқыны тиді. Жалпы Батыс Қазақстан археологиялық экспедициясы сол кездегі ҚазКСР Ғылым академиясы президенті Қ.И.Сәтбаевтың ерекше қамқорлығы арқасында болған еді. 1950 жылы Ә. Марғұлан экспедициясынан бөлек Сарайшық қаласына сол кездегі КСРО Ғылым академиясының Этнография институтының директоры С.П. Толстов басқарған Хорзем археологиялық-этнографиялық экспедициясы зерттеу жұмыстарын жүргізді.
Материалдар мен әдістер
Зерттеудің дереккөздік базасын Ресей Ғылым академиясының Н.Н. Миклухо-Маклай атындағы Этнология және антропология институтының №142 архив қорында сақталған 1950 жылғы Хорезм археологиялық-этнографиялық экспедициясы мүшелерінің ғылыми далалық есептерімен ұсынылған мұрағаттық деректер, сонымен қатар, экспедиция мүшелерінің жарияланған еңбектері құрайды. Мақаланы жазу барысында тарих ғылымының: хронологиялық, тарихи-салыстырмалы, сипаттамалық жалпығылыми әдістері қолданылды. Тақырып аясында жарияланған Хорезм археологиялық-этнографиялық экспедициясының ғылыми еңбектері сараланып, Ресей Ғылым академиясының Н.Н. Миклухо-Маклай атындағы Этнология және антропология институтының архиві және ҚР ҒЖБМ «Ғылым Ордасы» архиві қорларының құжаттарына салыстырмалы талдау жұмыстары жүргізілді.
Талқылау


С.П. Толстовтың 1953 жылы «Советская археология» журналында жарық көрген «Хорезмская археолого-этнографическая экспедиция Академии Наук СССР 1950 г.» [Толстов 1953:301-305] мақаласында және «Археологические и этнографические работы Хорезмской экспедиции. 1949–1953 гг.» [Археологические и этнографические работы 1958] еңбегінде тақырыпқа арқау болып отырған Сарайшық қаласына жүргізілген зерттеу жұмыстары туралы мәліметтер келтіріледі. «Хорезмская археолого-этнографическая экспедиция Академии Наук СССР 1950 г.» мақаласында экспедицияның соңғы бесжылдықтағы екінші міндеті – ежелгі Хорезм мемлекетінің орталық аймағының ғана емес, жалпы тарихи бейнені қалпына келтіру мақсатында Хорезм аймағынан асып, Қарақұм, Қызылқұм және Үстірт аумақтарына тереңірек жүргізілген ауқымды жұмыстар көрсеткендей, ежелгі және ортағасырлық Хорезм тарихында өте үлкен орны бар далалық тайпалардың экономикалық және мәдени өмірін зерттеу болғанын және аталған жұмыстардың 1946-1950 жылдар аралығында жүйелі түрде жүргізілгенін көрсетеді [Толстов 1953:301]. 1950 жылы экспедиция КСРО Ғылым академиясының Этнография институты Мәскеу мемлекеттік университетінің тарих кафедрасының (Археология, Этнография, КСРО тарихы және Шығыс тарихы кафедрасы) қатысуымен ұйымдастырылды. Дала жұмыстары 4 айдан астам уақытқа 1950 жылдың 1 шілдесі мен 8 қарашасы аралығында созылды. Археологиялық зерттеулермен қатар этнографиялық жұмыстар жүргізілді: тарих ғылымдарының кандидаты Т.А. Жданко басқарған этнографиялық отряд – Қарақалпақ Автономиялық Кеңестік Социалистік Республикасының Шуманай және Төрткүл аудандары халқының мәдениеті мен өмірін зерттеді [Толстов 1953:302]. Экспедиция құрамында 52 ғылыми, ғылыми- техникалық және көмекші жұмысшылар және жүзге жуық жер қазушы-жұмысшылар жұмыс істеді. Нүкіс Азаматтық әуе флоты жасағының ұшқыштары әуе барлау жұмыстарына қатысты. 1950 жылы Хорезм экспедициясының құрамы төмендегідей болды: археологиялық отрядта – экспедиция жетекшісі, тарих ғылымдарының докторы С.П. Толстов, экспедиция басшысының ғылыми істер жөніндегі орынбасары – сәулетші М.А. Орлов, экспедиция басшысының әкімшілік бөлімі бойынша орынбасары – Ф.И. Жуков; Зерттеушілер – археологтар Н.Н. Вактурская, О.А. Вишневская, сәулетші А.А. Сипко; аспиранттар-археологтар М.А. Итина, Д.Дурдыев; Мәскеу мемлекеттік университетінің (ММУ), И.Мадиаров атындағы Карақалпақ педагогикалық институтының студенттері; Қарақалпақ Автономиялық Кеңестік Социалистік Республикасының өлкетану мұражайының зерттеушілері В.В. Никонова, Е.Д. Салтовская; суретші Н.А.Юсов, фотограф Г.А. Аргиропуло, реставратор О.А. Кирьянова, этнографиялық топта – топ жетекшісі, т.ғ.к., Т.А. Жданко; Этнография институтының аспиранттары – С.Камалов, Р.Косбергенов, Л.П.Сорокин; Мәскеу мемлекеттік университетінің аспиранты Г.П.Латышева; Мәскеу мемлекеттік университетінің студент-практиканттары, суретші И.В. Са- вицкий. Этнографиялық отряд қызметкерлері экспедицияның археологиялық жұмыстарына қатынасты [Толстов 1953:303-304]. 1950 жылы Хорезм экспедициясының археологиялық жұмыстары үш бөлікке бөлінді. Олардың ішіндегі ең бастысы Топырақ-қала қонысындағы қазба жұмыстарын жалғастыру болды, экспедиция басталғанда және соңында екі барлау бағыты жүргізілді. Бірінші бағыт – Жайық өзеннің төменгі ағысынан бастап, Үстірт қыратынан Хорезмге дейінгі ерте ортағасырлық керуен жолы бойымен зерттеу жұмыстары шілде айында жүргізілді (1-сурет). Бұл керуен жолды алғаш рет 1946 жылы Үстірттің оңтүстік-шығыс бұрышын әуе барлау кезінде табылды, бірақ содан кейін бірнеше ондаған шақырым жолды қадағаланды. 1950 жылы М.А. Орлов басқарған экспедиция жасағы автокөлікпен жүріп өтіп, ерте ортағасырлық керуен-сарайлардың көптеген қирандыларын және маңызды сауда жолында орналасқан басқа да құрылыстарды зерттеді. Сарайшықтағы зерттеулер туралы С.П.Толстовтың «Археологические этнографические работы Хорезмской экспедиции 1949-1953» еңбегінде қысқаша ақпарат келтіріледі [Толстов 1958:14-15]. 


1-сурет Хорезм экспедициясының археологиялық маршрутының схемалық картасы [Толстов 1953:302]
Орал-Үстірт маршруты жасағының қатысушылары: экспедиция жетекшісінің ғылыми істер жөніндегі орынбасары – М.А. Орлов; ғылыми қызметкерлер мен студент-практиканттар – Н.Н. Вактурская, О.А. Вишневская, Ю.А. Рапопорт, Р.Л. Садоков, Л.С. Толстова, А.Г. Тургенев-Амитиров; сәулетші – А.А. Сипко; фотограф – Г.A. Аргиропуло; КСРО Ғылым академиясының экспедициялық автотұрағының жүргізушілері – Н.С. Горин, М.М. Гордеев, Г.Я. Зайковский, Р.И. Иофин; техникалық қызметкерлер – В.В. Албан, И.Калимулин. Төрт ГАЗ-51 автокөлігімен 15 адамнан тұратын «Орал-Үстірт» жасағы шілде айының басында Мәскеуден Оралға, содан кейін алғашқы және ең үлкен зерттеу объектісі – Жайық өзенінің төменгі ағысында орналасқан Сарайшық қаласына бет алды. Ежелгі қала моңғол кезеңінің дереккөздерінде кездеседі және зерттеушілер Сарайшық қаласын моңғол, Алтын Орда заманына жатқызады. Алайда 1950 жылғы  экспедиция  жұмыстарының  нәтижесі Сарайшықтағы төменгі мәдени қабаттың моңғол дәуірі дейінгі кезең екенін және археологиялық материалдардың сипатына сәйкес XI ғасырдағы Хорезм ескерткіштерінің материалдарынан айтарлықтай ерекшеленбейтінін көрсетті. С.П.Толстов қазір «Сарайшық» атауы түпнұсқа емес деп болжауға негіз бар екенін; бұл елді мекен ортағасырлық Саксин қаласына сәйкес келетінін және Сарайшық қаласы ХІ ғасырда, немесе Х ғасырда салынды деп топшылады. Қала төменгі Еділ бойындағы жолда орналасқан Жайық өзені жағасындағы Хорезм мемлекетінің отары болуы мүмкін. Осылайша, төменгі және орта Еділ бойындағы ерте ортағасырлық тарихи оқиғалардағы Хорезм мемлекетінің алатын рөлі туралы өткен жылдардағы зерттеу материалдары жаңа деректермен расталды делінеді (Толстов 1958:14). Ресей Ғылым академиясының Н.Н. МиклухоМаклай атындағы Этнология және антропология институтының архив қорында сақталған, бұрын жарық көрмеген М.А. Орловтың «Краткий предварительный отчет о разведке караванных дорог между Сарайчиком на р. Урал и районом Куня-Ургенч – Хорезм» еңбегінде Сарайшық құландысы орынында қысқа уақытта зерттеу жұмыстарын жүргізгенін келтіреді. Есепте алтынордалық қыш ыдыс сынықтары, көлемді пештердің құландылары, керамикалық мұржа тұрбалары, тиындардың көптеп табылғанын келтіреді. Сонымен қатар, Жайық өзенінің Сарайшықты шайып жатқаны, көп бөлігінің жойылғанын атап өтеді. Есептен қысқаша үзінді келтірсек: «6 июля отряд выехал из Уральска по Гурьевской дороге на Сарайчик. 7-го числа провели кратковременное обследование развалин Сарайчик. Территория городища с современным населенным пунктом, но распространяется несколько севернее. На поверхности никаких следов планировки или сооружений почти не сохранилось. Лесовая бугристая поверхность городища покрыта сгущающимися в некоторых местах выходами мелко дробленой типично золотоордынской керамики и большим количеством монет. Речка Урал в районе Сарайчика интенсивно смывает обрывистые берега и, видимо, уже в значительной степени уничтожила территорию самого городища. Нами был обследован участок обрыва к северу от современного поселка. Здесь в обрыве нами обнаружены остатки нескольких крупных печей из обожженного кирпичей, керамические трубы служащие дымоходом, выходы кладки отдельных стен. Обрывом раскрыто большое количество кирпичных сводчатых захоронений. Высокий берег реки обильно засыпан слоем обожженного кирпича. Собраны подъемные материалы – керамика характера абсолютным сходством с керамикой Шемахи» (Орлов 1950а:32). Экспедиция ертеңгі күнін Сарайшықтан Сарай бағытына шығатын керуен жолының жалғасуына барлау жүргізу үшін пайдаланған. Экспедиция жетекшісі М. Орлов Алтын Орда дәуірінде оның құрылыстары салынған жағдайда зерттелетін жол Сарайшықта аяқталмауы керек және Сарай қалаларына қарай жалғасы болуы керек деген болжамнан бастадым деп атап өтеді. Батыс бағытта 50 км радиуста барлау құрылыстар туралы ешқандай мәлімет бермеген. Келесі, деректер белгілі ескерткіш СағызТас-Кешу өзені арқылы өткел жоспарланған болатын. Алайда олардың арасындағы қашықтық шамамен 100 км. Сарайшықтан келе жатқан жолда кем дегенде тағы бір жабдықталған керуен аялдамасының болуын болжауға мүмкіндік береді. Сондықтан Гурьев ауданында өткел жүргізгеннен кейін біз Шығыс жағалаумен Сарайчик маңындағы ескі өткелге оралдық және осы жерден компаспен Таскешу керуен-сарайына қарай шамамен 50 шақырым жүріп өткен, ешқандай ескерткіштер таппағанын атап өтеді. Экспедиция оңтүстікке қарай Гурьев-Доссор жолына бұрылып, 9 шілдеде Мақат ауданындағы Білеулі құдықтарына барлау жүргізілген (Орлов 1950а:33). Архив қорында сақталған М.А. Орловтың «Средневековая караванная дорога из Хорезма к Поволжью» атты мақаласында Сарайшықтың біз білетін Хорезм ескерткіштерінің көпшілігінен айырмашылығы, мұнда үйлердің немесе көшелердің нақты орналасу іздерін байқау мүмкін емес екендігін атап өтеді. Сарайшық керамикасының алуан түрлілігі туралы мақаладан үзінді түрінде келтірсек: «Обилие фрагментов всевозможных керамических изделий дает богатый материал для определения эпохи существования городище. Прежде всего бросается в глаза абсолютное сходство поливной керамики Сарайчика с керамикой хорошо известного нам памяятника кануна Монгольского нашествия и времени Золотой ОрдыШемахакала в района Куня-Ургенча. Сходство керамики настолько велико, что фрагменты некоторых сосудов невозможно отличить от аналогичных сосудов из Шемаха-кала. Этот тип керамики, именуемый обычно монгольским, связывает Сарайчик как с Золотоордынскими Сараями с одной стороны, так и с Куня-Ургенчем. Производство керамики этого типа, широко распространенное в Хорезме, видимо, по своему происхождению связано с ним». (Орлов 1950б:83-84). Архив қорында ғылыми айналымға түспеген экспедиция мүшелері Н.Н. Вактурская (Вактурская 1950), К.Д. Берестов (Берестов 1950), Г.A.Аргиропуло (Аргиропуло 1950) Ортағасырлық Сарайшықтағы зерттеу жұмыстары туралы өз күнделіктеріне жазып қалдырған. Академик С.П. Толстовтың шәкірті Е. Бижановтың «Археологические памятники Юго-Восточного Устюрта» атты кандидаттық диссертациясын Батыс Қазақстан археологиясы турасында алғаш іргелі зерттеулердің қатарына жатқызуға болады. «В 1950 г. Хорезмской экспедицией проведен Уральско-Устюртский маршрут. При этом обследованы караван-сараи: Учкудук, Косбулак, Белеули, Чурук, Коскудук, окрестности ключей Учкан, Бокачи, караван-сарай Тас-кичу, Белеули и городище Сарайчик. На караван-сараях Белеули и Коскудук заложены шурфы, а на городище Сарайчик сделана зачистка, на основе которой С.П. Толстов отнес первоначальную постройку к ІХ-Х вв» (Бижанов 1967:18). Диссертацияда Сарайшық қаласындағы алғашқы құрылыстар ІХ-Х ғасырларда салынғаны айтылады. Сарайшық – Саксин қаласының орны емес, өз алдына бөлек, бой көтерген қала екендігі анық. Ал Саксин болса қазіргі Астрахан қаласының маңы, Бату сарайының төңірегінде орналасқан қала. Бұл жерде тоқталатын бір оқиға, жоғарыда айтылғандай осы мезгілде Қазақ КСР Ғылым Академиясының «Тарих, археология және этнография» институтының 1950 жылғы 5 маусымдағы  №54-інші бұйрығы бойынша институттың жоспарына сәйкес осы жылдың 28 мамырынан бастап Батыс Қазақстан (Сарайшық) археологиялық экспедициясынұйымдастыру жолға қойылды. Батыс Қазақстан археологиялық экспедициясының басты міндеті – XIII-XIV ғасырлардағы қыпшақтардың материалдық мәдениеті мен әлеуметтік жүйесін зерттеу және өткен жылы болған Орталық Қазақстан экспедициясымен байланыстыру үшін Сарайшықтан Ырғыз (Торғай) даласы арқылы Ұлытауға дейінгі керуен жолының орнын нақтылау. 1950 жылы Сарайшықтың орналасқан жерін топографикалық анықтау, Жайық өзені мен ежелгі  керуен  жолдары бойынша барлау, қалашықтың жоспары мен стратиграфиясын анықтау мақсатында қала шегіндегі алдынала қазба жұмыстары жоспарланды. Экспедиция құрамы – 5 адам. Экспедиция жұмысының мерзімі – 1950 жылдың маусым-шілде айы (ҚР ҒЖБМ «Ғылым Ордасы», 11-қ. 1-т. 65 іс. 22-п.). М.А. Орлов  басқарған Жайық-Үстірт жасағы шілде айында  Мәскеуден шықса, Ә.Х.Марғұлан басқарған отряд маусым айында Алматы қаласынан шыққан. Батыс Қазақстан археологиялық экспедициясы бастығының орынбасары, аға ғылыми қызметкер Героним Иосифович Пацевич өз күнделігінде 1950 жылдың 2-інші шілдесінде Сарайшық қаласын зерттеу жұмыстары басталғанын, жергілікті жерде жұмыс күші болмай, экспедицияның қалған тобы 10 шілдеде келгенін, №1-інші қазба жұмысының шілде айының 13-інші жұлдызында басталғанын жазған (ҚР ҒЖБМ ҒК АИ, 11-қ. 2-т. 205 іс. 36-38 п.). М. Орлов басқарған Хорезм археологиялық-этнографиялық экспеди- циясы 7 шілдеде Сарайшық қаласы орынында зерттеу жұмыстарын жүргізген. Аталған экспедициялардың Сарайшықта болған уақыттарын архив мәліметтері бойынша салыстырмалы түрде қарасақ кездесулері әбден мүмкін, бірақ дәлел болатындай екі есепте де ешқандай дерек кездеспейді. Г.И. Пацевичтің «Раскопки развалин древнего города Сарайчик» мақаласынан үзінді келтіре кетсек: «Несмотря на значительную мощность (до 3 и более метров) культурных напластований весь добытый раскопками материал в основном относится лишь к одному, так называемого монголо-тимуридскому периоду (ХІІІ-ХІV вв.), хотя вполне возможно, что город этот и вырос на месте более древнего поселения, останков которого раскопками 1937 и 1950 г. обнаружено не было» (ҚР ҒЖБМ ҒК АИ, 11-қ. 2-т. 241 іс. 32 п). Сарайшық қаласында жүргізілген қазба жұмыстарының нәтижелері тек қана моңғол дәуіріне жататынын жазады. Ә.Марғұлан Сарайшықтағы қазба қорытындылары туралы 1951 жылы өткен КСРО-дағы Бүкілодақтық археологиялық кеңесте баяндама жасайды. Ғалым Сарайшық орнындағы археологиялық қазба жұмыстары нәтижесінде қала дамуының үш кезеңін анықтайды: Моңғол дәуіріне дейінгі (ХІ-ХІІІ ғғ.), Алтын Орда заманы (ХІІІ-ХІV ғғ.) және Ноғай заманы (ХҮ- ХVІ ғғ.) (ҚР ҒЖБМ ҒК АИ, 11-қ. 2-т. 219 іс. п.). Ә. Марғұлан баяндамасына тарихшы А.Н.Бернштам: «Я склоняюсь к хорезмийскому происхождению Сарайчика. Необходимо продолжение раскопок»,- десе, С.С. Черников: С.П. Толстовтың Сарайшық- Хорезм колониясы деп келтіргенін, Ә.Х. Марғұлан Сарайшықтағы көне қабат печенегтерге тиелісі екенін, осы арада шындықты білу үшін Сарайшықта қазба жұмыстарын жалғастыру керектігін алға тартады (ҚР ҒЖБМ ҒК АИ, 11-қ. 2-т. 219 іс. 7 п.). Батыс Қазақстан археологиялық экспедициясының 1951 жылға жоспарланған бағдарламасы бойынша Сарайшық қаласына кешенді археологиялық қазба жұмыстары жүргізілуі керек болған. Жұмыстың аннотациясына тоқталсақ. Жоба тақырыбы: «Сарайшық – Жайық өзені бойындағы ірі қолөнер орталығы» (Меридиандық көшпелі бағыттар және ежелгі Қазақстандағы отырықшы және көшпелі мәдениеттің мәселелері). Жетекшісі профессор – Ә.Х.Марғұлан, профессор М.Е. Массон; орындаушылар Г. И. Пацевич, Е.И. Агеева, П. В. Агапов, Т. Н. Сенигова, А. Г. Максимова, Х. Алпысбаев. Күтілетін нәтижелер және олардың маңызы: Сарайшықтағы қазба жұмыстары кезінде қаланың орналасуы мен сәулеттік келбетін, қолөнердің дамуын, XIII-XV ғасырларға арналған қыш өндірісі, қыпшақтардың мәдениеті мен өнері, олардың экономикасы мен әлеуметтік жүйесі, сонымен қатар қыпшақ тайпалық бірлестіктерінің этногенезі туралы бай материалдар ұсынады (ҚР ҒЖБМ ҒК «Ғылым Ордасы», 11-қ. 1ж-т. 558 іс 139 п.). Экспедицияның негізгі міндеттері келесі мәселелерді құрады: Жайық өзені бойында орналасқан Сарайшық қаласында қазба жұмыстарын жалғастыру:
А) су басу аймағында орналасқан үлкен сарай ғимаратын ашу;
Б) сырланған қыш бұйымдар мен сырлы сәулеттік плиталарын дайындаған керамикалық шеберхананы тазалау;
В) Тұрғын және қоғамдық ғимараттардың бейінін анықтау, қала мен қалалық орамның жоспарлануын анықтау мақсатында қалашықтың орталық бөлігіндегі үлкен алаңды қазу;
Г) қалалық фортификациялық құрылыстардың қақпаларын тазалау;
Д) монументалды сәулет ескерткіштерін қазу.
Осы күрделі міндеттерді табысты жүргізу үшін экспедиция кемінде 2,5 ай болуы тиіс (ҚР ҒЖБМ «Ғылым Ордасы», 11-қ. 1ж-т. 558 іс. 139 п.). Өкінішке орай, Сарайшық қаласын күрделі зерттеуді мақсат еткен жоба жүзеге аспады. Ә.Х. Марғұлан бастаған экспедиция Орталық Қазақстан территориясындағы қола дәуірі қоныстарын зерттеген болса, С.П. Толстов экспедициясы 1951 жылдан Қарақалпақстан автономиясы аумағында орналасқан Қойқырылған қаласына зерттеу жұмыстарын жалғастырды. Сарайшық қаласы орнына кешенді түрде, толық археологиялық қазба жұмыстары С.П. Толстов, Ә.Х. Марғұлан жетекшілік еткен экспедициялардан кейін 1989 жылға дейін тоқтады.
Қорытынды
С.П. Толстов басқарған Хорезм археологиялық-этнографиялық экспедициясы және де Ә.Х. Марғұлан жетекшілік еткен Батыс Қазақстан археологиялық экспедициясы жүргізген археологиялық зерттеулер Сарайшықтың Алтын Орданың экономикалық, мәдени және саяси орталығы ғана емес екендігін, моңғол дәуіріне дейін, яғни ХІ ғасырдан бастап өмір сүргенін көрсетті. Бүгінгі таңда Сарайшық ортағасырлық тарихымыздың құнды тарихи-мәдени ескерткіші саналады, оның шикі кірпіштен тұрғызылған құрылысын сақтай отырып ашық аспан астындағы музей құру ескерткіштің ішкі және халықаралық туризм жүйесіне енуіне жол ашар еді.