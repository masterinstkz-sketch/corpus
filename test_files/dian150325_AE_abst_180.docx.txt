Аңдатпа
  1930–1950-ші ж. басы аралығында Республика аумағындағы археологиялық зерттеулерде Г. И. Пацевичтің Шу-Талас өңірлерінің әр түрлі дәуірлеріне жататын ескерткіштеріне жүргізген экспедициялық зерттеулері жетекші орын алады. Ол экспедицияны ұйымдастырушы және жетекшісі болып, керуен жолдары бойында орналасқан материалдық мәдениет ескерткіштері, яғни қалалар, бекіністер, қоныстардың қиранды орындары мен оба қорымдарын картаға енгізіп, зерттеді. Қомақты археологиялық материалдар беретін кең көлемді барлау және тұрақты зерттеу жұмыстарын жүргізді. Көрші аймақтармен мәдени-тарихи өзара байланысы бар археологиялық ескерткіштер мен заттар кешені зерттелінді.
Тірек сөздер: Шу-Талас өңірлері, археология, тарих, орта ғасыр, мәдениет, қала орны, оба, қоныс.