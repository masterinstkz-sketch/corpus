ХАЛҚЫМЫЗДЫҢ ҚОЛӨНЕРГЕ БАЙЛАНЫСТЫ ӘДЕТ-ҒҰРЫПТАРЫ МЕН САЛТ-ДӘСТҮРЛЕРІ


Әрбір азаматтың ата-тегін, өзінің тарихын, ана-тілін білуі, ұлтын сүюі қасиетті парызы, ал ұлтының әдет-ғұрпын, салт-дәстүрін, мәдениетін, өнерін өмір бойы сақтап, ұстануы, дамытуы ата-баба рухы алдындағы мәңгілік борышы мен міндеті. Әр ұлттың өзіне тән ерекшелігін, оның музыка мәдениетінен, би өнерінен, қолөнерінен, тұрмысынан, яғни ән-күйлерді тыңдап, билерін, ою-өрнектерін, зергерлік әшекей заттарын көре отырып, оның қай ұлтқа тән екенін байқаймыз. Мысалы, қазақтың көкпар тарту ойыны кейбір өзгешелігімен көрші өзбек, түркімен, қырғыз елдерінде бар екендігі көптеген әдебиеттерде кездеседі. Киіз үй тігу көшпелі халықтардың бәріне ортақ. Алайда оның құрылысында, ою-өрнек әшекейінде әр ұлтқа тән өзіндік ерекшеліктері байқалады. Осылайша қазақ ұлтын да оңай ажыратуға болады. Қазақ халқының бұрыннан пайда болған салт-дәстүрлері басқа көршілес жатқан ұлттардың салт-дәстүрлеріне ұқсас болып келетін жағы тағы бар. «Қырғыз, қазақ бір туған» деген мақал қазақ халқы мен қырғыз халықтарының бір-біріне өте ұқсас екенін, сондай-ақ, түркі тілдес халықтар да қазақ халқымен бір қандас болып келеді. Қандай халықтың болмасын салт-дәстүрлері мен әдет-ғұрыптары сол халықтың мінез-құлқын, қасиеттерін таныта алады. Сонымен ұлттардың қолөнерге байланысты салт-дәстүрлері, әдет-ғұрыптары сол халықтың тұрмысына, тәрбиесі мен мінезіне, сеніміне, ырымына қарай қалыптасады. Қазақта «Алты жыл аш болсаң да, атаңның салтын ұмытпа» деген мақал бар. Халқымыздың әлеуметтік-мәдени өмірінде қонақжайлылық, қайырымдылық іс-әрекеттерін білдіретін салт-дәстүрлердің бірі әдептілік дәстүрі болып есептеледі. Ал халықтың ізгі мәдени дәстүрлері: ізеттілік, қайырымдылық, мейірімділік, қонақжайлылық, имандылық, иманжүзділілік – барлық мәдени үлгі-өнегелі іс-әрекеттердің көрінісі – әдеп деп аталады. Қазақ халқының осы игі дәстүрлерінің орындалуын, оның рухани тазалығы жағынан алып қа-рағанымызда халқымызды қайырымды, мейірімді халық деп атауға әбден болады. Бұл ұлт мәдениетінің ең озық көріністері, яғни, халықтық әдеп – ұрпақ тәрбиесінің өзекті арқауы. Игі әдеттердің өмір қолданысына айналуы – әдет-ғұрып, оның біржола өмір заңдылығына айналуы – салт-дәстүр деп аталады. Яғни, дәстүр қолданылмалы іс-әрекет. Ол қалыптасқан іс-әрекет ешкімнің «нұсқауынсыз» еркін орындалады. Өмірдің өркениетті дамуы салт-дәстүрлердің бірте-бірте қолданыстан қалуымен қатар, өзгеріп не жаңарып отыруына байланысты. Мысалы, қыз ұзату, үйлену тойлары ішінара өзге-ріп, жаңарды да, ал «әмеңгерлік», «атастыру» салты бірте-бірте өмірден қолданыстан қалуда. Ал жаңадан еніп жатқан салт-дәстүрге бүгінгі күндерде ерлі-зайыпты қариялардың алтын, күміс тойларын өткізудің тәрбиелік мәні зор. Салт-дәстүрдің ұлттық санаға сіңіп, біржола заңдандырылуы – салт-сана деп аталынады. Ұлттық санаға сіңіп, қалыптасқан салт-дәстүрлер, сол ұлттың ой-санасының дәрежесін көрсетеді. Ұлттық сананың қозғаушы күші – ұлттық намыс, ұлттық абырой. Ол жеке тұлғалардың перзенттік борышты өтеу дәрежесіне сай өмірден өз көріністерін байқатады. Әрбір әдет-ғұрыптың, салт-дәстүрдің салт-санаға әсер ететін тәрбиелік мәні зор. Тұрмыс-салт дәстүрлеріне қазақтың киіз үйі, киіз үйдің немесе тұрғын үй жиһаздары, ұлттық киімдер мен тағамдар; мал бағу, егіншілік, аңшылық, балықшылық, бағбаншылыққа қатысты кәсіптерге үйретудің тәлімгерлік түрлері енеді. Ал әлеуметтік-мәдени салт-дәстүрлерге: қазақ ауылы, ауыл-адамдарының туыстық қатынасы, шешендік сөз өнері, қазақтың ұлттық әуен аспаптары, үйлену – үй болуға байланысты, қонақ күту, ұлттық мерекелерді өткізу сияқты түрлері кіреді. Олай болса, тұрмыс-салт және әлеуметтік-мәдени салт-дәстүрлері халымыздың қолөнеріне байланысты болып табылады. Салт-дәстүр халықтардың тіршілік кәсібіне, наным сеніміне, өмірге деген көзқарастарына байланысты десек, ұрпақтан-ұрпаққа берілгенде ауысып, өзгеріп, жаңарып отырады. Оның жаңа қо-ғамдық қатынасқа қайшы келетіндері жойылып, қазіргі уақыттың өмір ағымына байланысты кейбіреулері түрленіп қана қоймай, жаңадан еніп те жатыр. Мысалы, қазақтар жаугершілік заманда қой сойып, қанына найзасын малып, бір-бірімен анттасып достасқан. Достықты бұзғанды ант атсын деп серттескен. Қазіргі уақытта жаңа қоғам-ның дамуына байланысты анттасу салты мүлде жойылғандығы бәрімізге белгілі. Негізінен, халықтың санасында ұсталардың өнері жаратылыстан тыс тылсым құпия күштермен байланысты деген ұғым қалыптасқан. Халық арасындағы тұтыныстағы заттар – күміс, алтын, мыс және асыл тастар айрықша мәнге ие болды. Дәстүрлі қазақ тұрмысында күміс қосыл-маған бұйымдар кездеспейтін. Оны ағаш, сүйек, мата, былғары бұйымдарын сәндеп жарқырата түсу үшін пайдаланған. Оның себебі, Қазақтардың тіршілігінде күмістің белең алуын оның эстетикалық қасиеттерімен қатар, өміршеңдік сипатымен де түсіндіруге болады. Күміс – тазартқыш, қорғаушы және оңды құбылыстарға ұйтқы күшке ие металл деп бағаланады. Көптеген үйлердің төргі орындарында «атаның көзі», «апаның көзі» деп белбеулер, жүгендер, әртүрлі әшекей бұйымдар ілініп, олар қорғаушы күшке ие делінеді. Әсіресе, белгілі адамдардың, батырлар мен ұзақ жасаушылар-дың заттары айрықша күшке ие деп саналады. Олардың қолданылып келген заттарын өзге бі-реуге сыйлауға тыйым салынуына байланысты бірнеше жоралғылар бар. Мысалы: жын-шайтаннан қорғайтын қамшы мен пышақты, үй ішінің тіршілік арқауы саналатын қазанды, бесікті (балалардың ауырып қалмауы үшін), жастықты (ұйқының бұзылмауы үшін), төсек пен оның шымылдығын (жұбайлардың бақытты тұрмысына сызат түспеуі үшін), бас киімді (бас ауыруынан сақтану үшін), тұмарды (өмірді сақтандыру үшін), ер-тоқым, үзеңгіні (аттан ауып қалмас үшін), басқа адамдарға беруге болмайтын. Ал бас киімдер мен ертоқымды ағайындық белгі үшін ғана алмастыруға болады. Қазақтар мен Орта Азия халықтарының аңыздарына қарағанда тұңғыш ұста әрі зергер, сондай-ақ 40 шебердің дем берушісі мұсылмандық аңыздардың мәдени қаһарманы Дәуіт Пайғамбар (Інжілдік пайғамбар Давид) болған. Осы есімге металл, оның ішінде алтын мен күміс өндірудің басталуы, сондай-ақ, металл өңдеу ғана емес, кәсіпшіліктің басқа да барлық түрлерін (ағаш, сүйек, тері, былғары, жүн, т.б.) өңдеудің пайда болуы тікелей байланысты қаралады. Оны қолы отқа күймеген, балға мен қысқышты пайдаланбай-ақ темірді қамырша илейтін болған. Оның рухы кейде өзі аттас жасыл шегіртке – дәуіттен де көрініс береді. Осы шымыр жәндік халықтың сенімінше жыланды бағындыратын тәкаппар күшке ие. Қазақтардың арасында тара-ған аңыздардың бірінде қарлығаштың балапандарының ұясына тақап қалған жыланды байқаған да дәуітті іліп әкелгені, ал оның жылан көзін қалай ойып түсіргені жөнінде айтылған. Содан бері қазақтар дәуіт деп атайтын жасыл жәндікті қарлығаштың пірі деп танитын болған. Әрине, зергерлікке бейімділіктің жоғарыдағы таңдау арқылы шебер атанған жағдайларға қарағанда, көбінесе ұрпақ қуалаушылық сипаты үстем болған. Зергерлердің, сондай-ақ олардың туыстары мен сол өнерге жақын жүрген адамдардың қолөнер кәсіпшілігінің өзіне тән ортақ ерекшеліктері де бар. Мысалы, кейбір жағдайларда таңдау түскен адамның беймәлім сырқатқа шалдыққаны, сонан соң көп ұзамай ол түсінде бабасын немесе бұл өмірден қайтқан қасшеберді көріп, аян алғанын айтып жатады. Түсінде олар оған қайла мен балға немесе басқа бір аспап ұсынып металл өндеумен айналы-суды өтінеді, кейде тіпті осыған мәжбүрлейді. Бұдан кейін осы адам аталған істі қолға алғанға дейін шалдыққан дерттен айыға алмаған. Міне, осындай әңгімелер ел арасында осы күнге дейін айтылады. Ал шындығында бұл әңгімеге сенбеуге, я шүбә келтіруге ешбір негіз жоқ. Негізінен, қазақ салт-дәстүрлерінің бұл түрі – мұрагерлік болып есептеледі. Әрбір әдепті ұрпақ ата дәстүрін, ата кәсібін, ата мұрасын жоғары бағалайды. Ата дәстүрі имандылық, мейірімділік болса, ата кәсіп – атадан балаға ауысып келе жатқан тіршілік мұрасы, мұрагерлік ата-баба жолын жалғастыратын дарынды әрекет – салт-дәстүр, әдет ғұрып. Қазақтардың арасында ұсталар мен зергер-лердің әсіре күш қуатқа ие екені жайлы түсініктер мен сыбыстардың аз жайылмағаны мәлім. Ұстаның сиқырлы күші туралы ұғымдар якуттар мен тувалықтардың салт-дәстүрлерінде де орын алған. Мысалы, тувалық ұста жұмыс үстінде шеберханаға кірген қайсыбір шекпенділерден де қаймықпай жұмысын жалғастыра берген. Ал басқа пенделер мұндай адамдардың алдында құрдай жорға-лайтын болған. Қазақ салт-дәстүрінің бір түрі сәлем беру мен сәлемдесу болып табылады. Қазақ халқын да сәлем беру мен сәлем қылуға ерекше мән береді. Өйткені, сәлем беру мен сәлем қылу ерекше ізеттілікті, имандылықты, инабаттылық пен мәдениеттілікті көрсетеді. Ертеде ауыл сыртында отырған қарияға атүсті келе жатқан адам аттан түсіп сәлем беретін болған. Егер жасы үлкен кісі кездессе, оны таныса да, танымаса да, оған сәлем беру – жас адамның адамгершілік міндеті. Қазақтардың санасында шеберхана аса қасиетті орын деп саналады. Мұнда келушілердің өсек-аян айтуына, дауыс көтеруіне тыйым салынатын. Өйтпеген жағдайда аузы қисайып қалады деп ескертеді. Жерде жатқан төс, тері-терсек және түрлі аспаптардан аттап өткен жағдайда аяқ қақсайды делінеді. Тегінде шеберханаға жуынып-шайынып келу ұсынылады. Қазақтардың темір-терсекке кейде үрейлене, кейде сүйсіне қарай келіп, оның шипалы және қорғаушы қасиеттеріне деген сенімдері қалыптасқан. Айталық, жын шайтаннан қорғану үшін бесіктің астына балға, қайла тастайтын болған. Бұл жерде аспаптардың сиқырмен қатар, темірдің қорғаушы күші мен үрей тудратын сипаттары бар екені айтылған. Қазақтардың салт-дәстүрінде күні бүгінге дейін үрей себеп болған қант ауруын қыздырылған темірмен қайнатылған суды ішкізіп емдеу тәсілі сақталып келген. Ұсталар мен зергерлер кәсіпшілік ережелерін сақтамай дертке шалдыққан кезде де өздерін осылай емдеген. Сондай-ақ, қазақтарда төстің сиқырлы күші туралы ұғым ықылым заманнан бері белгілі. Өйткені барлық жұмыс төсте атқарыла-тындықтан, оның қуаты да шарықтап отырған. Шеберхана мен ондағы аспаптардың ғажайып сыры мен дертке дауа қасиеті жайлы түсінік-ұғымдар қарақалпақтар мен тувалықтар арасында да сақталған. Бірақ қазақтарда да, қарақалпақтарда да бедеу әйелдер мен жүйке ауыруына шалдыққандардың ғана тек шеберханада емделе алатыны назар аудара-тады. Қазақ бақсылары да негізінен ақыл есінен адасқандарды осы жолмен емдеген. Халқымыздың ежелден бері қалыптасып, ғасырлар бойы сақталудағы әдет-ғұрып, салт-дәстүрлері заманның ағымына қарай өзгеріске ұшырап, айтарлықтай ерекшеліктерге ие болғанымен, желісін үзбей жалғасын тауып келеді. Қорыта келгенде, қазақтар арасында көркем қолөнер кәсіпшілігінің әртүрлі туындылары төңірегінде, оларды әзірлеуге байланысты бұдан басқа да салт-дәстүрлер мен әдет-ғұрыптардың кездесіп қалатынын атап өткен жөн. Мұның өзі бәрінен бұрын халқымыздың дәстүрлі салттық-саналық тыныс тіршілігінде сәндік қолданбалы өнердің зор маңызға ие болғанын, сонымен қатар, оның жалпы ұжымдық шығармашылық ретіндегі айрықша синкреттік сипатын паш етеді. Әр ұлттың салт-дәстүрі, ерекшелігі, тілі, діні болатыны белгілі. Біздің мақсатымыз халқымыздың әдет-ғұрпын, дәстүрін,тарихын біліп, оны қастерлеп, бүгініміз бен келешегіміздің нәрлі қайнарына айналдыру. «Әр халыққа өнер тән, өнерлінің ісі сән». Халқымыздың салт-дәстүрі мен өнері таусылмас асыл қазынамыз, сол қазынаны сақтап, бүгінгі өміріңізге керегін алып, көнергенін тарихымыз ретінде зерттеп, тәрбиемізге үлгі тұтсақ, өнер үйренсек ата-бабамыздың лайықты ұрпағы боларымыз анық.