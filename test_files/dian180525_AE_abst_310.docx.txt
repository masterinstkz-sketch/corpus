Аңдатпа
Мақалада ерте темір дәуірінен этнографиялық кезеңге дейінгі әйелдердің металдан жасаған әшекей бұйымдарының зерттелуі сарапталып, зерттеушілердің көне жәдігерлерді кездейсоқ табылудан бастап жүйелі түрдегі ғылыми зерттеуге дейінгі ой тұжырымдары қарастырылады. Ежелгі заманнан бері зергерлік бұйымдар этникалық, әлеуметтік және жас ерекшелігінің белгісі ретінде әйел бейнесін қалыптастыруда маңызды рөл атқарады. Алтын, күміс және қоладан жасалған әр түрлі жүзіктер, білезіктер, сырғалар, шолпылар, қапсырмалар, түйреуіштер, түймелер сынды әшекейлер және олардың ою-өрнегі әйелдің қоғамдағы мәртебесін көрсетеді. Әр жылдары жүргізілген зерттеулер мен жарияланған еңбектерде әйелдер әшекей бұйымдары туралы түрлі және құнды фактілер қамтылған. Зерттеудің мақсаты – әйелдер зергерлік бұйымдарын зерттеудегі кезеңдеуді тұжырымдау, сараптау кезеңіндегі негізгі тенденцияларды бөліп көрсету және кеңестік уақыттағы археолог зерттеушілер мен қазіргі авторлардың қосқан үлесін сипаттау.
Түйін сөздер: Жетісу, А.Н. Бернштам, К.А. Ақышев, кездейсоқ табылымдар, ерте темір дәуірі, әшекей, экспедиция, зерттеу тарихы