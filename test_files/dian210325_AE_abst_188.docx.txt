Аңдатпа
Мақалада Шу-Іле        өзенаралығындағы        қола дәуірі андронов кезеңінің зерттелген жерлеу ескерткіштерінің материалдары таныстырылды. Қола дәуірінің археологиялық кешен құрылымындағы қорымдардың орналасу заңдылығы анықталды, жерлеу дәстүрлерінің ерекшеліктері қарастырылды, бұйымдар мен керамикалық        материалдың мәдени-хронологиялық атрибуттары берілді. Шу-Іле тауларындағы ежелгі тұрғындар мәдениетінің дамуын б.д.д. ІІ мыңж. Басында Орталық Қазақстаннан алакөл-атасу тайпалар тобының қоныс аударып, мәдени дәстүрінде андронов қауымының федоров-нұра сипаттары басым болған жергілікті тұрғындармен араласып кетуімен байланыстырады. Ежелгі мәдениеттің дамуында андронов хронологиялық қабатының ерте және кейінгі кезеңдері бөлініп көрсетілді. Жерлеу кешендерінің материалдарын талдау бұл өңірді Орталық Қазақстан далалары мен Солтүстік Тянь-Шань тау бөктері тұрғындарының ежелгі коммуникация мен шаруашылық-мәдени даму жүйесіндегі негізгі өңірлердің бірі деп есептеуге мүмкіндік береді.
Түйін сөздер: археология, Жетісу, Шу-Іле өзенаралығы, қола дәуірі, қорым, тополандшафт жағдайы, жерлеу конструкциялары, жерлеу рәсімі, заттай материал, керамика