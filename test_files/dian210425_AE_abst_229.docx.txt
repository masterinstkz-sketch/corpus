Аңдатпа
Әлкей Хақанұлы Марғұланның есімі әлемдік ғылымда кең танылған. Ә.Х. Марғұланның бізге қалдырған мұрасы – бұл әлемдік мәдениет қазынасына қосылған теңдесі жоқ мұра. Ә.Х. Марғұлан алғаш рет Сарыарқаны өз бағытымен қамтыған ҚазКСР ҒА Орталық Қазақстан археологиялық экспедициясының ұйымдастырушы және жетекшісі болды. «Ежелгі Қазақстан қалалары мен құрылыс өнерінің тарихынан», «Орталық Қазақстандағы Беғазы Дәндібай мәдениеті» монографияларының баспадан шығуы еліміздің ғылыми өміріндегі аса ірі жаңалық болды. Зерттеушінің Қазақстан археологиясы, архитектурасы, этнографиясы, ежелгі және ортағасырлық тарихы, әдебиет және өнер тарихының басты мәселелеріне арналған 300-ден астам ғылыми және ғылыми танымдық мақалалары жарық көрді. Академик Әлкей Хақанұлы Марғұлан – жан-жақты ғалым. Зерттеген әр салаға өзінің мол мұрасын қосты. Археологиялық мәдени мұраны зерттеуі ең маңыздысы.
Түйін сөздер: археология, Ә.Х. Марғұлан, Орталық Қазақстан, мұра, сәулет, этнография, тас дәуірі, қола дәуірі, металургия, ортағасыр, қалалар