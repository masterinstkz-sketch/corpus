АКАДЕМИК ӘЛКЕЙ ХАҚАНҰЛЫ МАРҒҰЛАН МҰРАСЫ


Таудың биіктігі алыстаған сайын байқалатыны сияқты уақыт өте келе Әлекей Хақанұлының өмір жолы, ғылымда алған орны ұлғая түсуде. Қазақтың белгілі энциклопедист ғалымы, Қазақ КСР Ғылым Академиясының академигі, Қазақстан ғылымына еңбегі сіңген ғылым қайраткері, филология ғылымының және мәдениеттану ғылымының докторы, профессор Әлкей Хақанұлы Марғұлан (1904–1985) алпыс жылдан аса өмірін қазақ халқының тарихын зерттеп, дамытуға археология, этнография, сәулет өнері, өнертану, әдебиет және қазақтың халық ауыз әдебиетінің келелі мәселелерімен айналысты. Қоғамдық ғылымдардың әртүрлі салаларына қомақты үлес қосқан ғұлама ғалым, өзі зерттеген әр саланы ұлттық ғылыми дәрежесіне жеткізді, фольклористика, археология, этнография, көне сәулет тарихы т.б. салада қомақты еңбектер қалдырды. Ленинградта іргелі білім алған академик ғалым өзінің бүкіл саналы өмірін ғылымға арнады. Қазақ жерінде сақталған көне ескерткіштер туралы жазылған деректерді терең зерттеп, олардағы мәліметтердің тым аз екенін, елдің, жердің тарихын толықтыратын тек археология екеніне көзі жетті. Ә.Х. Марғұлан археология ғылымының барлық дерлік мәселелеріне тоқталып өтіп, жәнеде өзінен кейінгі зерттеушілерге археология ғылымының дамуы үшін теориялық бағыт бағдар берді. Бұған дейін археолог күрегі тимеген Сарыарқамен мыңдаған шақырым аймақта  зерттеу  жүргізген  ғалым Орталық Қазақстанда қалыптасып өмір сүрген әртүрлі тарихи кезеңдерден сақталған өркениет ошақтарын ашып, ғылыми айналымға енгізді. 40-жылдардың басынан бастап көне жазба ескерткiштерi және қазақ халқының рухани мәдениетiн, фольклорын жан-жақты зерттеумен бiрге Қазақстан жерiндегi археологиялық ескерткiштер комплексiн iздестiру, табу және зерттеу iсiн алғашқылардың бiрi болып бастады. Археология дегенiмiз – бұл өткен заман ескерткiштерiн үздiксiз iздеу, заттай мәдениет комплекстерiн, ерте замандағы адамдардың iздерiн ашу. Өзiмнiң экспедициямды, адамдармен сұхбатымды, қазба жұмыстарымды, тапқан заттарымды еске алсам – бұл менің өмiрiмдегi өте бақытты да қуанышты күндерiм. Далада еңбектiң бағасы, iске және сөзге деген адалдық сыналады. Мұндай өнбейтiн жұмысқа шыдам керек дей келе, мен археолог ғалым М.П. Грязнов пен С.И. Руденконың экспедициясына қатыстым, А.Н. Бернштам, С.С. Черников, Л.Р. Кызласов және басқа да елiмiздiң атақты ғалымдарымен бiрге жұмыс iстедiм. Өзiмнің оқушыларым К.А. Ақышев, М.К. Қадырбаев, Х.А. Алпысбаев, А.М. Оразбаевпен жәнеде жас коллегаларым С.М. Ақынжанов, К.М. Байпақов, Л.Б. Ерзаковичпен және басқаларымен де жұмыс iстедiм - дейдi Н.Э. Масановпен сұхбатында. Ол археологиялық зерттеу жүргізіп, ол жүргізген зерттеулерін қортындыламас бұрын өзіне дейінгі жүргізілген зерттеулерге тоқталып, сараптама жасап отырған. Мысалы ол «Шығыс Бетпақ – даланың тарихи  топографиялық  фоны»,  – деген мақаласында Шу және Сарысу өзендерінің бассейндеріндегі ескерткіштер жөніндегі мәліметтер: академик А.И. Шренк, Ш. Уәлиханов, геодезист Ю.А. Шмид, статист Л.Р. Чермак, тау инженері А.А. Козырев, гидротехник А.П. Соловьев және басқалардың жазбаларында көрсетілген деп жазды. Бұдан ғалымның қаншама салалар бойынша мәліметтермен қанық екенін байқауға болады. Оның негізгі жеткен жетістігі Қазақстанды  кейбiр  зерттеушiлер айтқандай тiршiлiксiз дала, уақыт өте кейбiр көшпендiлердiң жолы ғана түйiсетiн аймақ деген тұжырымын жоққа шығаруы болды. Қазақстан жерiнде тiршiлiктiң, көне мәдениеттiң болғандығын, бiрақ әртүрлi жағдайларға байланысты олар үзiлiп, көне қоныстарды құм басқанын ғылыми тұрғыда анықтап, өз зерттеулерімен дәлелдеп берді. Қазақстанда бiр-бiрiмен тығыз байланысты әр түрлi мәдени шаруашылық типтердiң болғандығын да Ә.Х. Марғұлан бiрiншi рет күн тәртiбiне қойып оны жан-жақты зерттеудiң қажеттiгiн әрқашан айтып отырды. Ол кезде Қазақстанның археологиялық зерттеу тұрғысында ғылым үшiн берерi болымсыз деушiлер пiкiрi басым болғандықтан да, оның бұл саладағы ғылыми зерттеулерiнің маңызы аса зор болды. Осындай келелелі мәселелермен айналысқан ғалымды Қазақстандағы археология ғылымының негiзiн салушылардың бiрi деуiмiз әбден орынды. Оның археологияға қызығушылығын 1948 ж. Мәскеу Университетiнiң археология кафедрасының студент-дипломнигi кезінен таныс болған Л.Р. Кызласов – Ә.Х. Марғұлан жайында жазған өзiнiң мақаласында Әлкей Хақанұлы Марғұланды үш қырынан көрсетедi: бiрiншi және негiзгiсi туған жерiне және өз халқына берiлгендiгi, екiншiден ғылымға берiлгендiгi, үшiншiден даладағы барлау жұмысына батыл кірісіп кететіндігі. Жаратылысынан аттан түспеген ол түйе үстінде сағаттап желе беретін, «тума талантты шабандоз еді», - деп есiне алады. Сонымен қатар: «Речь пойдет не только об ученом человеке Маргулане, но и об его стране — Центральном Казахстане. Удаленные почти на полстолетия, туда, назад, в конец 40-х годов, оба они — Маргулан и Центральный Казахстан — оказались для меня неразрывно связанными и одинаково памятными. Тогда, в 1948 году, наступал третий сезон моего путешествия в Древнетюркский каганат, в его увлекательнейшую историю, в его чудом сохранившийся быт... В 1946 и 1947 гг. я работал в Туве», - деп Орталық Қазақстан мен Ә. Марғұланды бөліп қарай алмайтынын жазды. Соғыстан кейiнгi жылдарда Ә.Х. Марғұланның негiзгi ғылыми зерттеу жұмысы көне мәдени ескерткiштерге өте бай, бiрақ шын мәнiсiнде әлi зерттелмей ғылым үшiн беймәлiм болып келген Орталық Қазақстанмен тiкелей байланысты болды. 1946 жылы тікелей Ә.Х. Марғұланның ұйымдастыруымен Орталық Қазақстан археологиялық экспедициясы құрылды. Аты Орталық Қазақстан археологиялық экспедициясы болғанымен экспедиция Қазақстанның басқа аймақтарында да зерттеу жұмыстарын жүргізді. Олар Оңтүстік, Батыс Қазақстан өңірлері. Ә.Х. Марғұланның алғашқы жылғы есебінен оның ежелгі тарихты өте жақсы білгендігін байқауға болады. Әр ескерткішке жан жақты сипаттама беріп, өзіне дейінгі зерттеушілер еңбектеріне сілтеме жасап салыстырмалы түрде өз ойын жеткізіп отырады. Есепке жалпы шолу жасасақ: тас балбалдар, тастағы таңбалар, архитектуралық құрылыстар, ежелгі елді мекендер жөнінде мәлімет аламыз. Қаратаудың солтүстiк жазығынан (ежелгi Созақ, Баба Ата, Құмкент, Шолақ Қорған, Саудакент, Күлтөбе, Ақтөбе және т.б.) ежелгі қала қалдықтары зерттелді деген жолдардан ортағасырлық қалалар мәселесі алғашқы жылдан-ақ ғалымның назарынан тыс қалмағанын көреміз. Ә.Х. Марғұлан өз зерттеулерінде кең ауқымды аймақтарды ғана емес, хронологиялық шеңбері мол ескерткіштерді қамтыды. Ол өз зерттеулерінде неолит дәуiрiнiң тұрағын, Беғазы-Дәндiбай және андрон мәдениетiнiң қоныстары мен қорымдарын, ерте көшпендiлер археологиялық ескерткiштерi мен халықтардың Ұлы қоныс аударуы тұсындағы ескерткіштерді, тас мүсіндер мен тасқа салынған суреттерді, ирригациялық құрылыс пен ежелгi керуен жолдарын, VIII–Х ғасырлардағы тастан жасалған архитектураның ескерткiштерi және ортағасыр қалаларын, XIII–XIV ғғ. мавзолейлер мен XIV–XIX ғғ. қазақ күмбездерiн ашты. Әр жылдардағы жұмыс қорытындылары Ғылым Академиясының хабарларында үзбей жарияланып отырды. Әлкей Хақанұлының көп жылғы еңбегі К. Ақышев, Ә. Оразбаев, М. Қадырбаевтармен бірігіп жазған «Орталық Қазақстанның ежелгі мәдениеті»  атты кітапта қорытындыланды. 1967 ж. осы ұжымдық монография Қазақ КСР ҒА-ның Ш.Ш. Уәлиханов атындағы мемлекеттік сыйлықты иеленді. Осыдан кейінгі келелі іргелі зерттеу еңбегі көп жылдық зерттеу жұмыстарының жемісті қорытындысы «Орталық Қазақстандағы Беғазы Дәндібай мәдениеті» монографиясы 1979 ж. шықты, бұл кітабы археологиялық ғылыми әдебиеттің алтын қорына енді. Кейін бұл еңбек 1998 ж. ғалымның шығармалар жинағының бірінше томына енді. Ә.Х. Марғұланның ежелгі заман ескерткіштерінің ішінде тас дәуірі ескерткіштерін зерттеуі кешенді болмағанмен Қазақстанда жүргізілген зерттеулерді саралаған еңбектері мол. Оның 1998 ж. жарық көрген шығармалар жинағының 1 томында тас ғасыры ескерткіштерінің зерттелуіне жан жақты тоқталып, сараптама жасалды. Осы еңбегінде соңғы 40 жыл iшiнде Қазақстанда неолит ескерткiштерiн ашу мен зерттеуде археологтар көп жұмыс атқарғандығын талдап жазды. Ә. Марғұланның зерттеулерінің негізгі бағыты қола дәуірі болды. Қола дәуірі ескерткіштері басқа тарихи кезеңдерге қарағанда көбірек зерттелгенімен, көптеген мәселелер әлі де түбегейлі шешіле қойған жоқ. Мұның өзі отандық археология ғылымының үздіксіз дамуын көрсетеді. Қазiргi күнде Ә. Марғұланның ғылыми еңбектерiнiң арқасында сақтар мәдениетi андронов мә- дениетiнiң заңды жалғасы екендiгi толық дәлелденсе, бұл екi мәдениеттiң арасында Беғазы– Дәндiбай мәдениетiнiң дәнекерлiк роль атқаратындығы ғылыми тұрғыда негізделді. Беғазы–Дәндiбай мәдениетi әлеуметтiк- экономикалық  даму деңгейi және мәдени жетiстiгiнiң көрнектiлiгi жағынан Триполье, Қарасуктан кем қалмайтын Сарыарқадағы тамаша құбылыс. Бұл мәдениетке ғалым Беғазы, Бұғылы, Саңғыру, Айбасдарасы, Дәндiбай ескерткiштерiн жатқызады. Қола дәуiрiнiң немесе Беғазы-Дәндiбай мәдениетiнiң ескерткiштерi шығысы Абыралы тауы мен Шыңғыс жотасынан батысы Ұлытау тауына дейiн созылып жатыр. Орталық Қазақстанның қола дәуiрiн айғақтайтын этап ескерткiштерi өзiндiк ерекшелiктерiмен бөлiнiп көрiнедi, бұл бiзге дейiн жеткен алғашқы монументалды құрылыс (XII–X және Х–VIII ғғ. б.д.д.) деп көрсеттi Ә.Х. Марғұлан. Ғұлама ғалым қазақ даласында металлургияның даму тарихына көп көңіл бөліп, ежелгі металлургияның көптеген ескерткіштерін ашты және сипаттамасын берді. Олар: Жезқазған, Саяқ, Алабұға, Үрпек, Имантау, Шақпақ, Суық Бұлақ, Атасу. Ол өзінің еңбектерінде қазақ даласы алтын мен мыс елi екендiгi туралы ертедегi Геродот, Әл-Идриси, Әбiлғазы т.б. еңбектерiнде кездестiреміз деп атап көрсетеді. Орталық Қазақстанның топонимикасында кенге байланысты терминдер көптеп кездеседi: Жездi өзенi, Жезқазған, Қазан сынған – кен қорыту кезiнде қазан сынған жер, Қалайы қазған, Кенгей, Кенгiр өзенi, Кен қорытқан, Қорғасынтау, Ұстаның жалы, Темiршi тау. Қазіргі уақытта ғалымның сипттамаларының дәлелі іспетті Орталық Қазақстан археологиялық экспедициясы Жезқазғаннан алпыс шақырымдай жерде Талдысайда металлургия орталығын ашып зерттеуде. Қола дәуірінен беріқарай келе жатқан тағы бір ескерткіштер тобы, су қоймалары – тоғандар, Ә.Х. Марғұлан еңбектерінде ерекше орын алған көктемгі суы тез сарқылатын далада егін  салуға  мүмкіндік  беретін бұл құрылыстардың маңызы зор. Қарапайым адам мүлдем көңіл аудармайтын жер бетінде нобай ғана сақталған бұл тоғандарды тауып, зерттеп, жобасын сызып алу тек Ә.Х. Марғұлан сияқты қазақ даласын алақанындай оқи білетін, аңғарымпаз кісінің ғана қолынан келеді. Ол кісі оннан аса тоғандардың сипаттамасын беріп, сызбасын жасады. Ә.Х. Марғұланды «мұртты қорғандарды» зерттеушiлердiң ал- ғашқыларының бiрi деуiмiзге оның басшылығымен 1946 ж. археологиялық экспедицияның есебi ретiнде жазған мақаласы дәлел бола алады. Экспедиция Қарағанды облысының Ұлытау, Жезқазған, Жаңаарқа аудандары территориясын- да орналасқан қорғандарды зерттедi. Қорғандар Сарысу, Кеңгiр, Жездi, Байқоңыр және Бұланты өзендерiнiң маңында көптеп кездеседi. Сарыарқадағы сақтардың өнер туындылары, дүниетанымын көрсететін тасбетіндегі суреттердің ірі тобын Ә.Х. Марғұлан Байқоңыр, Бұланты бойынан, Теректі әулие бұлағының басындағы таулардан тауып зерттеген. Автордың анықтауынша олардың дүниетанымының биік дәрежеде болғаны, өнерінің жетік екені дәлелденген. Қазақстанның ортағасырлық археология тарихы өте тереңде жатыр. Ортағасырлық ескерткіштерге археологиялық зерттеулер жүргізу арқылы сол уақыттағы халықтардың тыныс-тіршілігінен, сол уақыттың мәдени және саяси өмірінен мол мағұлматтар аламыз. Отандық ғылымда Ә. Марғұланның ортағасырлық ескерткіштерді зерттеулерде алар орны ерекше. Оның жан-жақты ғылыми-зерттеу еңбектерінде ортағасырлық Қазақстандағы қыпшақтардың этномәдени құрылысы мәселесі жоғары орын алады. Болашақта қазақ халқының этноқұрылымында қыпшақ мәселесi негiзгi кiлтi болатыны сенiмдi болған Ә.Х. Марғұлан бұл мәселенi жан-жақты қарастырып отырды. Шығыстанудың ленинградтық классикалық мектебінен алған білім оның мұсылман әлемінің жазбаша ескерткіштерін араб, парсы, ежелгі түрік жазбаларын түпнұсқадан оқуына мүмкіндік жасады. Ол ортағасырлық Ибн Хордадбех, Ибн ал-Факих, Гардизи, ал-Идриси, Бируни, Махмуд Кашгари, Закрия Казвини, Жамал Кашри, Ауфи және басқа да көптеген авторлардың еңбектерін ғылыми айналымға қосты. Әлкей Хақанұлы Марғұлан жас ғалымдар мен аспиранттарына тарихи деректерді рет-ретімен қарауға, қол жетерлік барлық жазба ескерткіштерді қамтуға, әр уақыттағы, әртүрлі бағыттағы және кей уақытта бір-біріне қарама қайшы келетін пікірлерді анықтауға әрқашанда жол сілтеп отырды. Ә.Х. Марғұлан қыпшақтануда айқын із қалдырды, - деп баға берді ҚР ҰҒА академигі Б.Е. Көмеков. Ә.Х. Марғұлан XIV ғ. бірінші жартысы деп танылған Нұрадағы қыпшақ қабірін ашты. Бұл қыпшақ қабірі жөнінде 1959 ж. жан-жақты зерттеп, келелі мақала жариялады. Ал академиктің басты мақсаты болған ежелгі түркі тақырыбын оның үш оқушысы жалғастырды. С.М. Ақынжанов қыпшақтар жөнінде бағалы еңбек қалдырды, Б.Е. Көмеков араб және парсы деректері бойынша қимақтар мәселесін, А.Ш. Қадырбаев XIII– ХIV ғғ. түріктер мен ирандықтар жайында ортағасырлық қытай деректерін сөйлетті. Ә. Марғұлан қазақ жеріндегі тас мүсіндерді де ғылыми тұрғыда түбегейлі зерттеді. Ол тас мүсіндерді тауып, көзімен көріп, қолымен ұстап, бұл жөнінде салиқалы ой айтып, ғылыми тұжырым жасады. Сөйтіп, бұл ескерткіштердің қазақ халқының көне замандарда осы өңірді мекендеген ата-бабаларының мұрасы екендігін ғылыми тұрғыдан дәлелдеп берді. Сыртқы құрылысы бойынша тас мүсіндер екі түрде кездеседі; бір тобы граниттен жасалған төрт бұрышты тас шарбақтың күншығыс жиегінде, екінші тобы үйген тас обалардың күншығыс жақ етегінде. Ғұлама ғалым ежелгі мал өсіруші тайпалардан қалған жоғарыдағы тас мүсіндерді егжей-тегжейлі зерттей келе, олардың даму тарихын екі кезеңге бөледі. Ә. Хақанұлының айтуынша, мұның бірі VII–VIII ғғ. Түркі қағанаты дәуірінде орнатылған тас мүсіндер, екіншісі VII–XIII ғғ. Орталық Қазақстанды мекендеген Қыпшақ тайпаларынан қалған ескерткіштер. Академик Ә. Марғұлан Қазақстанның ортағасырлық қалаларын зерттеудің негізін қалаушылардың бірі болды. Археолог-ғалым басқарған Орталық Қазақстан археологиялық экспедициясы (ОҚАЭ) 1946–1950 жж. Орталық Қазақстанда, Оңтүстік Қазақстанда, Талас, Шу өңірлерінде және Батыс Қазақстанда археологиялық зерттеу жұмыстарын жүргізді. Орталық Қазақстанда жүргізген археологиялық зерттеулердің барысында 60-тан аса ортағасырлық қалалар мен бекіністер т.б. ескерткіштер ашылды. Олардың 10- ға жуығы Есіл өзенінің бассейнінде, 9-ы Нұраның бассейнінде, 10-ы Сарысудың жағасында, 10-ы Кеңгір өңірінде, 4-і Жезді өзенінің жағасында, 10-ы Ұлытаудың оңтүстік беткейінде, 1-і Ақтауда, 1-і Мойынты өзенінің жоғарғы ағысында, 3-і Қарқаралы тауында, 2-і Баянауыл ауданында орналасқан. Ортағасырлық керуен жол- дарын зерттеуде Ә. Марғұланның еңбегі көңіл аударарлық. Оның бір зерттегені Бетпақдала бойымен өтетін бірнеше керуен жолдары. Бетпақдала – Қазақстанның оңтүстiгi мен орталық Қазақстан арасында жатқан байтақ шөл дала. Мұның ішінде белгілілері «Хан  жолы»,  «Қарқаралы  жолы», «Уанас жолы», «Жетіқоңыр жолы», «Сарысу жолы». Бұлардың барлығы бұрын оңтүстік өлкелермен Орталық Қазақстанды, Ертіс бойын, Күнбатыс Сібірді байланыстырып, олардың арасында мәдени, сауда қарым- қатынастарын күшейтуде маңызды болған жолдар. Ғалым Тараздан шыққан керуен жолы Оққұм, Қызылқорғанды басып өтіп, Болаттауға барғанда Қарқаралы мен Хан жолдарына қосылған дейді. Бұл пікірді Б.Е. Көмеков те қолдайды. Ал М. Елеуов қолдай отырып, қимақ жолының бағытын былайша көрсетеді: Тараздан солтүстікке бет алған қимақ жолы Қоңыртөбе, Шөлтөбе, Кавакеттегі елді мекендер арқылы Қонысбай, Оққұм, Төрткүл, Ынтымақ, Шаруашылық, Байжантөбе қалары мен елді мекендерінен өтіп, Ұланбел өткеліне барғанда, Шу керуен жолын кесіп өтіп Шудың оң жағасына шыққан, онан әрі Қызылтұз шатқалы, Ұзынтау, Ақбастау, Саркөл шатқалдары арқылы өтіп Болаттауға барғанда, Хан жолы мен Қарақаралы жолына қосылған. Академик Ә. Марғұлан Уанас, Жетіқоңыр жолдары туралы былай дейді: «Уанас және Жетіқоңыр жолдары оңтүстіктегі Отырар, Түркістан және Созақ қалаларынан басталған. Созақтан бірге шыққан бұл жол Шу өзеніндегі Тайөткел (не Көкмұрынтай) өткеліне жеткенде екіге бөлінген: бір жол Жетіқоңыр құмдарына қарай бет алса, ал екінші жол (Уанас) Сарысу, Есіл, Нұра өзендері алқабына Ертістің Төменгі ағысына дейін жалғаса берген». Оның 1950 ж. шыққан «Ежелгі Қазақстан қалалары мен құрылыс өнерінің тарихынан» деген еңбегі ортағасырлық Қазақстанның, нақтылай түссек Жетісудан Оралға дейінгі қалалар жөніндегі бірінші еңбек болды. Осы келелі еңбегінде ғалым: «археологиялық материалдар VI–VIII ғғ. Орта Азия мен Қазақстанда қалыптасқан қоныстарды типтерге бөлуге негіз болды. Қоғамдық және тұрғын үйлердің қираған құрылыстарына қарап қоныстарды 6 түрге бөлді. Олар: сауда және қолөнер қоныстары, әскери қамал, керуен сарайлар, жер шаруашылық қоныстары болды. Мұндай қоныс түрлері бір-біріне құрылыс техникасы жағынан ұқсас болғанымен, салу жоспарлары және өлшемдерінде айырмашылықтар болды»,-деп қорытты. Сонымен қатар, осы еңбекте Қазақстандағы құрылыс өнерінің даму тарихы да сараланған. Ә.Х. Марғұлан алғашқы болып, отырықшылық мәдениеттің және қалалық мәдениеттің бұрын ғылымда айтылмағын куәларын тауып жа- ңалық ашты. Ә.Х. Марғұланның этнография саласындағы еңбектеріне келетін болсақ оның әр жылдары жарияланған этнографиялық мақалаларымен қоса қазақтың қолөнері жөніндегі еңбектері ерекше. Бірнеше жыл этнография бөлімін басқара отырып Ә.Х. Марғұлан этнография ғылымының дамуын көп ықпал етті. Академик Ә.Х. Марғұланның көпқырлығылыми-зерттеуқызметінде ортағасырлық  Қазақстандағы  қыпшақ этномәдени қауымының өзекті мәселелері маңызды орын алды. Ә.Х. Марғұлан қазақ фольклорын, оның ішінде қазақтың тарихи жыр- аңыздарына сүйеніп тарих пен этнографияны өзара бір-бірімен тығыз байланыстырып, кешенді тұрғыдан зерттеді. Ол көптеген этнографиялық экспедициялар нәтижесінде қазақ халқының рухани мәдениетіне жататына баяғы заманнан бері келе жатқан көптеген тарихи жыр, аңыздарды, хикаяларды жинап, тарихи тұрғыдан ғылыми құндылығын талдады. Қазақстанның өнері мен мәдениет тарихының мәселелеріне де Әлкей Хақанұлы ерекше назар аударды. «Қазақтың халықтық қолөнері» атты іргелі еңбегі – этнографиялық және өнертану саласындағы ғылыми ізденістердің тоғысқан тұсы, көп жылдық экспедициялық сапарлардың нәтижесі. Онда қазақтың тұрмыстық заттары жүйелі түрде зерттеліп, олардың жасалуы мен жетілдірілуі көрсетіледі. Шын мәнінде, бұл қазақ қолөнерінің энциклопедиясы, халықтық көркем шығармашылықтың аса көрнекті туындысы. Туған жерге, туған елге деген махаббат оның бүкіл өмір бойына нәр алған таусылмас қайнар бұлағы болды. Ә. Хақанұлы қазақ халқының этнографиясына байланысты еңбектерінің бірі 1985 жылы жарық көрген ірі монографиялық еңбегі «Ежелгі жыр аңыздары». Бұл еңбекте ол алғаш рет халықтың жыр- аңыздарын тарихи дерек есебінде пайдаланды. Ә.Х. Марғұлан археологиямен этнографияны және ауыз әдебиетімен ұштастыра отырып зерттеулер жүргізді. Оның тағы да көңіл бөліп, Қазақстан ғылымы үшін керек екенін түсінген саласы антропология ғылымы. Қазақстандағы антропологиялық зерттеулердің негізгі шешімдері жеке ғылыми баяндама ретінде Халықаралық конгресстер мен конференцияларда және симпозиумдарда баяндалды. Мысалы 1964 ж. Москва қаласында, 1968 ж. Токио және Киото қаласында өткен Халықаралық конгреске академик Ә.Х. Марғұлан да қатысты. Осындай естеліктерге қарап ғұлама ғалымның Қазақстан ғылымында тағы да бір саланың дамып, өркендеуіне үлкен үлес қосқанын көреміз. Жас кезiнен – ақ ғылым жолын таңдаған Әлкей Хақанұлы оған өте берiлiпкеткендiгiсонша,тiптiдемалыс уақытында да өзiнiң зерттеулерiмен айналысты. Ол кешкiсiн уақытында қолына домбыра алып күй ойнайтын, өзiнiң сүйiктi әнiн салатын. Осы уақытта көз алдыңа шексiз сары дала мен ежелгi қалалар өтiп жатқандай болатын едi. Әлкей Хақанұлының қолжазбасын оқығанда көзге түсетiнi даланың бейнесi елестейдi. Ол өзiнiң көшпендiлер тiршiлiгiне таңқалысын жасырмайтын. Туған жерге, өз халқына деген ыстық сезiмі, әдемiлiкке құштарлығы жоғары еді, - деп еске алады ғалымның қызы Дәнел Әлкейқызы. Әлкей Хақанұлының қазақ халқының мәдениетi мен тұрмысын, әдет-ғұрпын, салт-санасын жан- жақты терең бiлгiрлiгi, көшпендiлiк өмiрдiң қыр-сырына қанықтығы оның эпикалық жанрдағы зерттеулерiнiң жан-жақтылығы мен ғылыми те- реңдiгiнiң  басты  кепiлi  болды. Ә. Марғұлан тарих, археология, этнография, әдебиет және өнер тарихынан 300-ден астам ғылыми зерттеу жұмысының, 100 ден астам энциклопедиялық мақалалардың авторы. Ә.Х. Марғұланның жұмыс стилiне тән ерекшелiктердiң бiрi – оның бiрнеше проблеманы зерттеу iсiн қатар жүргiзуiнде. Ол проблемалар\дың әрқайсысын орындау үшiн ондаған ғалымдар көп жылдарын жұмсаған болар едi. Ә.Х. Марғұлан Академияда және Тарих институтын- да ол он жылдан аса Ш.Ш. Уәлиханов (1961–1972) жайлы материалдарды жүйелеумен айналысты, КСРО мұ- ражайы материалдарын қопарып, Ш. Уәлиханов қаламынан шыққан 300-ге жуық еңбектер тапты. Ол сол еңбектерді өңдеп, жүйелеп, қателерін түзетіп басып шығарған. Нәтижесінде Ш. Уәлихановтың 150 жылдығына арналған 1958 жылы Ш. Уәлихановтың таңдамалы шығармалар жинағы басылып шықты. Ә.Х. Марғұлан үлкен ғылыми, педагогикалық еңбектi ұйымдастыру iсiмен де ұштастыра бiледi. Ол көп жылдар бойы этнография бөлiмiн басқарды, қазақ халқының шығу тегi туралы үйлестіру кеңесін басқарды, онымен бiрге Қазақ КСР тарихының барлық басылымдарында редколегия мүшесi болды, Қазақ КСР ҒА Тарих, археология және этнография институтының ғылыми советiнiң, маманданған докторлық және кан- дидаттық диссертациялар қорғау советiнiң мүшесi болды. Ә.Х. Марғұлан – дүние жүзi ғалымдарының сан алуан жиындарында, конгрестер мен симпозиумдарда ғылыми баяндамалар жасады. Әсiресе шығыстанушылардың ХХV конгресiнде «Орталық Қазақстанның қола дәуiрi мәдениетiнiң жаңа ескерткіштерінің ашылуы», VІІ– VІІІ антропология және этнография ғылымының дүниежүзiлiк конгресiнде жасаған «Қазақ киiз үйi», «Қазақстанның исламға дейінгі архитектурасы» атты баяндамалары ғылымға қосан үлкен үлес ретінде жоғары бағаланып, ғалымдар назарын бірден аударды. Ә. Хақанұлы шетелдік шығыстанушы, археолог және этнограф ғалымдармен тығыз байланыс жүргізді. Оның ғылыми еңбектерінің бірқатары шет тілдеріне де аударылды. Ә.Х. Марғұлан отанымыздағы көптеген ғылыми мекемелермен тығыз байланыс жасауға көп көңіл бөлді. Оны Москва, Ленинград, Новосибирск, Ташкент, Фрунзе және Душанбе қалаларына сан рет диссертациялық жұмыстарға оппоненттікке шақырған. 1946 жылы КСРО Ғылым академиясының Қазақ филиалы Қазақ КСР Ғылым академиясына айналды да, республиканың көрнектi ғұлама ғалымы Ә.Х. Марғұлан академияның корреспондент-мүшесi, ал 1958 жылы толық мүшесi болып сайланды. 1960 жылы оған профессор атағы берiлдi. Әр жылдары еңбегіне қарай марапатталды: 1942 ж. Қазақ КСР Жоғары Советі грамотасымен; 1944 ж. Қазақ КСР Жоғары Кеңесі грамотасымен; 1945 ж. «1941– 1945 жж. Ұлы Отан соғысындағы ерлік еңбегі үшін» медалімен; 1955 ж. Қазақстан ЛКЖО Орталық Комитетінің Құрмет грамотасымен; 1964 ж. Қазақ КСР Жоғарғы Кеңесі Құрмет  грамотасымен;  1967  ж. «Орталық Қазақстанның көне мәдениеті» атты монографиясы үшін Ш.Ш. Уәлиханов атындағы Қазақ КСР ҒА-ның сыйлығына ие болды. Осы жылы Ленин орденімен; 1970  ж.  «Ерлік  еңбегі  үшін. В.И. Лениннің туғанына 100 жыл толуы құрметіне» медалімен; 1973 ж. Қазақ КСР Жоғарғы Кеңесінің Құрмет Грамотасымен; 1974 ж. Еңбек Қызыл Ту орденімен марапатталды. Ал 1982 ж. Қазақ КСР Мемлекеттік сыйлығының лауреаты атанды. 1984 ж. Халықтар достығы орденімен марапатталды. 1991 ж. 28 тамызда ҚазКСР Министрлер кабинетiнiң № 496 “Ә.Х. Марғұлан атындағы Археология институтын құру” жөнiнде қаулысы шықты. 1991 ж. 6 қыркүйекте Археология институты жөнiнде ҚазКСР ҒА Президиумының қаулысы қабылданды. Қаулы бойынша жаңа құрылған Археология институтына Қазақстан археологиясының негізін қалаушылардың бірі белгiлi ғалымы археолог, тарихшы, филолог, этнограф – республикалық ғылым академиясының академигi Әлкей Хақанұлы Марғұланның есімі берілді. Қазақстан Республикасы Үкіметтің 2004 жылғы 4 ақпандағы № 136 қаулысымен бекітілген Академик Ә.Х. Марғұланның 100 жылдық мерейтойын өткізу жөніндегі іс- шаралар жоспары бойынша 2004 жылы орнатылуға тиіс ескерткіш 2008 ж. қаңтар айында Ұлттық Ғылым академиясының бас ғимаратының жанына орнатылды.