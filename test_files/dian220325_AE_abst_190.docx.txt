Аңдатпа
Бұл мақаланың мақсаты – жақында        ғана Украинаның        орманды даласындағы ежелгі қабаттардағы үйінді астынан табылған ерте скиф дәуірінің кейбір нысандарына мамандардың на-зарын аудару. Құрылымдық жағынан        жерлеу құрылыстарымен байланысы болмаса да, олардың обаның астыңғы бетін құратын құрылыстық эле-менттер болғанына күмән жоқ. Мұнда ұзындығы кейде 6,0 м-ге дейін жететін, ал ені 4,0 м-ден ұзын, тікбұрыш пішінді, бөренелерден немесе ағаштан жасалған тұғырлар жайлы айтылып тұр. Б.д.д. VII ғ. соңы – VI ғ. басына тән осындай үш нысан белгілі: біреуі Харьков облысы Люботин қ. маңындағы Дуншов қорымдар тобының № 4 обасында, екеуі – Черкасск облысы Жаботин а. маңындағы № 524 обада. Осы кезге дейін Еуропалық Скифиядан және скифтердің ежелгі тіршілігі жайлы деректер белгілі болған Кавказдан оларға ұқсас ескерткіштер табылмады. Мұндай тұғырлар Поволжье және Приуралье обаларында да, Еуразияның шалғай өңірлерінде де жоқ секілді. Жаботин а. жанындағы № 524 обадағы жерүсті Орталық мазары (ағаш табыт) жанындағы екі тұғыр ерекше қызығушылық тудырады. Емен бөренелерінен немесе ағаштардан оттың анық іздері анықталды. Тұғырлардың біреуі мен Орталық мазардың қабырғасы ортасынан аздап жиырылып, бір қырымен жатқызылған, жанында ешқандай заттар жоқ жасөспірімнің (13–15 жас) жерлеу орны табылды. Бұл негізгі мәйіт, Орталық мазарда сауыт-сайманымен жерленген ақсүйек — жауынгерге шалынған құрбандық деген болжам жасалды. Украина ҰҒА Археология институтының палеоантропологтарының қорытындысы бойынша, жасөспірімнің денесін температурасы төмен (100–200°С) отпен әдейі кептіріп, мумиялаған. Мұндай рәсімнің негізгі екі мақсаты болуы мүмкін: салттық отпен аластау және мәйіттің денесін мумиялау. Мақалада мумиялаудың осындай тәсілдері белгілі болған Ойкуменаның әртүрлі аудандарынан этнография деректері келтіріледі. Дуншов тобындағы № 4 обадан немесе оның маңынан қандай да бір тұғырлы жәдігердің, сондай-ақ жану іздерінің табылмауы мұндай құрылымның салттық әрекеттермен байланысы бар екенін жоққа шығармайды. Көп еңбекті қажет ететін мұндай нысандарды мақсатсыз салу мүмкін емес. Қалай болғанда да, мұндай құрылымдар негізгі мәйіттің немесе мәйіттердің дүниетанымның басқа өрісіне – өзге болмысқа өту ғұрпын ұйымдастырудағы материалдық бөлігі болған тәрізді.
Түйін сөздер: скиф дәуірі, Шығыс Еуропаның орманды даласы, оба, жерлеу салты, ғұрыптық тұғырлар, мумиялау әдістері