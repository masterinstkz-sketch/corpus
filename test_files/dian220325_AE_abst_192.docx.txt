Аңдатпа
Осы кезге дейін отандық тарихнамада Еуразияның дала белдеуіндегі ерте темір дәуірі көшпенділер қоғамының әлеуметтік аспектілерін зерделеуге арналған еңбектер көптеп жиналды Палеоәлеуметтік және палеоантропологиялық бағыттағы жұмыстардың бір бөлігі Оңтүстік Уралдың ежелгі тұрғындарына арналған. Әлеуметтік архео-логия бойынша жарияланған зерттеулердің көбі жекелеген жағдайларды, кейде бөлек жерлеу орын-дарын (мысалы: балалардың қабірі, ер адамдардың немесе әйел адамдардың        «ерекше»        жерлеу орындары, элиталы жерлеу кешендері) қамтыған «таңбалы», казуалды сипатқа ие. Ғалымдардың ХХ ғ. бірінші жартысы мен ортасында айтқан бірқатар пікірін келесі зерттеулер растады: (1) Әйелдер ер-лермен салыстырғанда әлеуметтік тұрғыда теңдей орын алған; (2) жерлеу орындарында анықталған әйелдердің әлеуметтік рөлі ерлерге қарағанда әртүрлі; (3) балалардың жерлеу орны қарапайым, ата-анасының жоғары әлеуметтік позициясының кішкентай балаларға қатысы болмаған секілді; (4) ересек көшпенділердің сатылы әлеуметтік мәртебесі жынысқа немесе жастық топқа тікелей тәуелді болмаған. Десе де, қазіргі уақытта Оңтүстік Уралдың ерте көшпенділер қоғамының әлеуметтік ұйымын зерттеу бойынша жалпылама еңбектер жарияланған жоқ. Әлеуметтік аспектілерді зерттеудің қазіргі жай-күйін талдап, бағалайтын тарихнамалық жұмыстар да жоқ. Бұл мақала архе-ология мен палеоантропология деректері бойынша Оңтүстік Уралдың ерте көшпенділерінің әлеуметтік құрылымын зерттеу тарихының негізгі кезеңдеріне шолу жасауға арналған.
Түйін сөздер: Оңтүстік Урал, ерте темір дәуірі, көшпенділер, тарихнама, әлеуметтік құрылым, археологиялық материалдар, палеоантропология