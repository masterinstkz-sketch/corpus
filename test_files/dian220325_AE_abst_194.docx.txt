Аңдатпа
Мақалада Бозай 1 қорымы № 2 обасының материалдары ғылыми айналымға енгізіліп отыр. Ескерткішті зерттеу барысында жерлеу құрылысына стратиграфиялық зерттеулер жүргізіліп, нәтижесінде обаның негізгі құрылымдық элементтері анықталды. Сонымен бірге ескерткіштен белгілі бір дәрежеде соңғы қола дәуірінің көне белгілері анықталды. Нысанның аэрофото, ортофото және топографиялық жоспарлары жасалды. AMS 14С радиокөміртекті мерзімдеу, құрылыстың салыну ерекшеліктері мен табылған заттар кешенінің        сипаттамасын салыстырмалы талдау сараптамалары негізінде Бозай 1 қорымының № 2 обасын авторлар б.з.д. VIII– VII ғғ. аралығымен мерзімдейді. Обадан табылған бұғының басы түріндегі олжа, пішіні мен көлемі әртүрлі бисерлер, қиғаш бедермен сәнделген өткізгіштердің Тарбағатай, Орталық Қазақстан, Алтай және Тываның ерте сақ дәуірі ескерткіштерінің материалдарымен жалпы стилистикалық ұқсастығын аңғаруға болады. Тамақтану рационын анықтау үшін палеоантропологиялық материалдан алынған азот пен көміртектің тұрақты изотоптарының сараптамасы жасалды. Оның қорытындысы негізінде C өсімдіктерін, соның ішінде тарыны және көп мөлшерде балықты азық ретінде тұтынғаны белгілі болды. Қабір шұңқырынан табылған жыртқыш құстың сүйек қалдықтарына археозоологиялық талдау жасалды. Салыстырмалы сараптама негізінде сүйек қалдықтары сұңқар тектес жыртқыш құс тұқымы – бүркітке тиесілі екені анықталды.  
Түйін сөздер: археология, Шығыс Қазақстан, Бозай 1, ерте сақ дәуірі, оба, пәнаралық зерттеулер