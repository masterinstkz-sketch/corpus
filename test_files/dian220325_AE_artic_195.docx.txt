Сарытоғай І – Іленің сол жағалауындағы ерте темір дәуірінің ескерткіші: алдын ала зерттеулер нәтижесі


2024 жылдың далалық маусымында «Есік» мемлекеттік тарихи-мәдени музей-қорығы қызметкерлері Шарын өзенінің алқабы Сарытоғай аңғарындағы Сарытоғай І жерлеу-ғұрыптық кешенінде археологиялық қазба жұмыстарын жүргізді (жоба жетекшісі – Г.Р.Мухтарова, экспедиция жетекшісі – Х.А. Айтқұл). «Есік» кешенді археологиялық экспедициясы ерте көшпелілердің ескерткіштерін іздеу мақсатында барлау-іздестіру жұмыстарын жүргізді. Экспедицияның бірінші бағыты Шарын өзенінің жоғарғы ағысы Шет Меркі қысаңынан басталып, Көртоғай каньонына дейінгі аралықты қамтыды. Экспедиция тобы бұл маңнан бұрындары белгілі бола қоймаған нысандарды анықтап қана қоймай, тарихи-мәдени мұра ескерткіштерінің жай-күйіне баға беріп өтті. Атқарылған барлау жұмыстарының нәтижесінде зерттеу аумағы 40 км, ал батыс-шығыс арасындағы қашықтық 5,5 км болса, оңтүстік-шығыс арасындағы қашықтық 17,4 шаршы аумақты қамтыды. Бұл аумақтан бірнеше обалар тізбегінен тұратын, обалардың жалпы саны 842 нысанды құрайтын 23 қорым тобы табылды. Анықталған ескерткіштер типологиялық құрылымдық тұрғыдан тас үйінді, тас шеңбер, топырақ үйіндісі ретінде сипатталады. Оба құрылысында көлемі 0,5×80 см болатын қиыршық және малтатастар пайдаланылған. Оба пішіндері көбінесе дөңгелек, ал төртбұрышты обалар өте аз кездеседі. Обалар табанының диаметрлері 6-дан 25 м-ге дейін, биіктіктері 0,2 м-ден 3,8 м-ге дейін жетеді. 2025 жылы барлау жұмыстарын Шарын өзенінің аңғарында, дәлірек айтсақ Іле өзеніне құятын төменгі ағысы мен айрықтарының маңайында жалғастыру жоспарланып отыр. «Есік» мемлекеттік тарихи-мәдени музей-қорығының екінші бағытта зерттеген нысаны Алматы облысы Ұйғыр ауданының орталығы Шонжы ауылынан батысқа қарай 14–15 км жердегі Сарытоғай аңғарын екіге бөліп жатқан Шарын өзенінің сол жағалауында орын алған Сарытоғай І жерлеу-ғұрыптық кешені болды. Мұнда Шарын өзенінің оң және сол жақ жағалауларында, солтүстіктен оңтүстікке 10 км созылып жатқан, саны бірнеше жүз, тіпті бірнеше мыңға дейін жетуі мүмкін үлкенді-кішілі ерте көшпелілердің қорымдар жүйесі ретінде айрықша көрініс беретін археологиялық кешен орналасқан (1-сур.). Шамасы, бұл оңтүстік-шығыс Жетісудағы ең үлкен қорым болса керек. Аталмыш қорымдағы барлау жұмыстары әрі қарай апаттық жағдайдағы обаларға қазба жүргізу жұмыстарымен жалғасын тапты. Нәтижесінде алынған материалдар негізінде жерлеу-ғұрыптық кешендерінің архитектуралық құрылысы мен заттай олжаларды сипаттай келе, типологиялық ерекшелігі мен мерзімделуін анықтауға мүмкіндік алдық. Сарытоғай аңғарындағы археологиялық ескерткіштерге зерттеулерді әр жылдары Е.И.Агеева, К. Ақышев, А.О. Итенов, А.А. Горячев және т.б. археологтар жүргізген болатын. Осы зерттеулерден алынған материалдардың кейбірі әлі күнге дейін жарық көрген жоқ. Зерттеу барысында ең алдымен, жалпы қолданыстағы классикалық (дәстүрлі) археология әдістемелік ұстанымдармен қатар аэрофототүсірілімдер мен аэрофотожобалар, жұмыс барысында мәліметтерді AutoCAD және ArcGIS арқылы өңдейтін навигация мен тұрғыландырудағы жоғары дәлдіктегі жабдық (Trimble) материалдары, құжаттандырушы заманауи технологиялар қолданылды. Сонымен қатар геоморфологиялық, палеоантропологиялық және археозоологиялық сараптама жасау сынды пәнаралық зерттеулер кеңінен пайдаланылды. Алдағы уақытта ескерткіштің мерзімделуін нақтылау мақсатында С14 радиокөміртекті талдау жасау үшін арнайы зертханаға органикалық қалдық үлгілері жіберіледі.
1-сур. Сарытоғай І обалы қорымының картада орналасуы. ©Google Maps. Орындаған: Е.Ж. Рахманкулов


Шарын өзенінің сол жақ жағалауында, Алматы–Шонжы тасжолынан солтүстік батысқа қарай 1,5 км жерде орналасқан Сарытоғай І обалы қорымының шығыс және батыс тобындағы 20 обаға археологиялық қазба жұмыстары жүргізілді, оның тең жартысы апаттық жағдайдағы (құлауға жақын тұрған үшінші жайылманың жарқабақ жиегінде орналасқан) обалар (2-сур.). Біздің зерттеуімізге арқау болып отырған нысандар жарқабақ жиегінен шамамен № 11 оба 2е қ жағдайда еді. № 11 оба. Бұл нысан қорымның оңтүстік-шығыс бөлігінде, № 10 обадан 18 м батыста орналасқан оба. Сыртында солтүстік-батысқа және оңтүстік-шығысқа бағытталған, сопақша келген қара тастардан қаланған шеңбері бар. Диаметрі 11 м, ені 5,30 м құрайды. Беті тегістелген, аздап шөп басқан (жусан, изен және т. б.). Обаның алғашқы көрінісінде тонаушылар ізі байқалмайды. Қазба жұмыстары барысында сәулеттік келбетін анықтау үшін оңтүстік-шығыс және солтүстік-батыс бағытымен ортасына 3×4 м болатын қазба салынды. Қазба орнын топырақ, құм аралас ұсақ тас қабатын тазарту барысында, орта тұстан 20 см    


2. сур. Сарытоғай І обалы қор. ортофотожоспары. ©Google Maps. Орындаған: Wang Yangyang 


Қабір шұңқырын төмен қарай 15 см тереңдету кезінде, шұңқыр іші ірі тастармен қаланған. Аталмыш тастарды сыртқа шығару барысында 25 см тереңдіктен, шұңқырдың солтүстік жақ бетінен ұнтақталған ағаштар мен 0,3–0,5 см болатын тоқылған қамыс қалдықтары анықталды. Жалпы, аталмыш құрылыс құрылымдарының нышаны ежелгі жер беті деңгейінен 60см тереңдіктен   тастарды тазалау жұмыстары 2 м тереңдікте тоқтады, өйткені олар сол деңгейге дейін ғана қаланған болып шықты. Келесі кезекте, шұңқырдың солтүстік жақ бетінен анықталған уатылған ағаш және тоқылған қамыс қалдықтарын тазалау барысында, шығыстан батысқа қарай тігінен бірнеше жіңішке (жуандығы 8–12 см) ағаш бөренелер қойылғанын анықтадық. Бірінші тігінен қойылған жіңішке ағаш бөренелер сыртына жуан ағаш бөренелер көлденең қойылған, алайда олар да үгітіліп кеткен (үгітіліп кетуінің себебі белгісіз) және оның бетіне тоқылған қамыс төселген деген тұжырым жасаймыз. Қабір шұңқырының солтүстік қабырғасынан 1,4 м төмендеу барысында, солтүстік жағы жарма жерлеу дәстүрі секілді кеңейе бастады, осы кеңістік солтүстікке қарай 1,1 м ұзарды, ал тереңдігі ежелгі жер бетінен 2,1 м дейінгі деңгейге жетті. Сонымен № 11 нысан – сыртында солтүстік-батыс, оңтүстік-шығысқа бағытталған сопақша келген тас шеңбері бар, алайда топырақ үйіндісі жоқ оба. Сыртқы пішініне қарап, адам көзіне ұқсас


3–сур. Сарытоғай І, № 11 оба: 1 – обаның жоспары; 2 – обаның қимасы формада деуге болады. 


Қазіргі жер деңгейінен тереңдігі 2,25 м құрайтын қабір шұңқырының жарма дәстүрімен жерленуі, ағаш бөрене жабындысы мен тоқылған қамыс қалдықтарының анықталуы, адам қаңқа сүйектері қорымдағы басқа обалардағыдай төртбұрышты бөрене ағаштардан қаланған қабір (ағаш қорапқа немесе табытқа ұқсас) құрылымында болмауы жерлеу орнының ерекшелігін көрсетсе керек. Осылайша, обаның құрылым-құрылысы бірнеше қабаттан тұрған, оған дәлел – біріншісі тас шеңбері, екінші ағаш бөрене жабындысы, үшінші мәдени қабаттары, төртіншісі қамысты пайдалана отырып тұрғызылған.  № 15 оба. Ескерткіш (көлемі орташа) үйіндісінің төбесі тегістеу, қорымның солтүстік-батыс бөлігінде, № 11 обадан 104 м солтүстік-батысқа қарай орналасқан. Бұл оба аталмыш қорымның оңтүстік-батысында солтүстік-батыс бағытымен тізбектеле жатқан ірі патша обаларының солтүстіктен санағанда біріншісі болады. Мұнда тізбектеле орналасқан, диаметрі 21 м-ден 35– 40 м-ге дейін, биіктігі 80 см – 2,1 м аралығындағы ірі бес оба бар. № 15 оба өлшеміне келсек: диаметрі 21м, биіктігі 80см, бетін аздап шөп басқан (жусан, изен және т.б.), пішіні дөңгелек келген, үйіндісі тас және құм аралас топырақтан тұрғызылған. Обаның алғашқы көрінісінде тонаушылар ізі байқалмағанымен ортасында ойысты алаңқай бар. Қазба жұмыстары барысында архитектуралық келбетін анықтау үшін ортасына шығыс-батыс бағытымен 3×21 м болатын қазба салынды. Қазба орнын топырақ, құм аралас ұсақ тас қабатынан тазарту барысында 45–50 см тереңдіктен, орта тұсынан ірі тастардан қаланған жамылғы анықталды. Бұл тас жамылғының сыртқы көрінісін оба үстінің орта тұсынан байқауға болады. Аталмыш тас жамылғының ортасында ірі тастар жоқ, тек топырақ, құм аралас ұсақ тастардан тұратын қабаты бар. Оба үйіндісін осы қабаттарынан тазалап, ежелгі жер беті деңгейіне (ежелгі материкке) жеткенде, қазба жиектерінен ағаш қалдықтары мен оның бетіне төселген 3–5 см қалыңдықтағы тоқылған қамыстар анықталды. Екеуі де өте нашар сақталған, үгітіліп тұр. Обаның орта тұсында қабір ізі байқалды, оның ежелгі жер беті деңгейінен тереңдігі 25–35 см, ұзындығы 3 м, ені 2 м құрады (4-сур.). Сонымен № 15 оба бойынша келесідей ой түюге болады, оба ертеректе үстінен (батыс жақ тұсы) төмен қарай тоналған. Онда ағаш бөренелер және қамыс аралас қабаттардан тұратын, тереңдігі 1,3 м құратын қабір шұңқыры, оның ішінде ретсіз, шашыраңқы орналасқан адам қаңқа сүйектері, жанында жатқан қыш ыдыс бөлшектері табылды. Мұнда да қорымдағы басқа обалардағыдай ағаш қорапқа немесе табытқа ұқсас құрылымның табылмауын тонаушылардан кейінгі жағдай ретінде қарастыруға немесе № 11 жерлеу орнындағыдай ерекше құрылым деп атап өтуге де болады. Қорытындылай келе, обаның құрылым-құрылысы бірнеше қабаттан тұрғызылған, оған дәлел – бірінші үйіндіні, екінші ағаш бөрене жабындысын, үшінші қамысты пайдалана отырып тұрғызылған мәдени қабаттар. Сарытоғай І ескерткіші орналасқан аймаққа геоморфологиялық зерттеулер жүргізіліп, қазба нәтижесінде алынған материалдарға палеоантропологиялық және археозоологиялық талдаулар жасалды. Аталмыш зерттеулер ҚР Ғылым және жоғары білім министрлігі Ғылым комитеті География және су қауіпсіздігі институты (А.Г. Валеев) мен Ә.Х. Марғұлан атындағы Археология институты «Физикалық антропология зертханасы» (Р.Ж. Жанұзақ), «Зооархеология зертханасы» (М.С. Шағырбаев) мамандарымен жүзеге асырылды (1–2-қосымша). Ескерткіштерге жүргізілген археологиялық қазба жұмыстарының нәтижесінде палеоантропологиялық материалдар анықталды. № 11 оба қабірін шығыс жақ шетінен бастап тазалау кезінде 2,15–2,2 м тереңдіктегі құм аралас топырақтан толықтай бүтін сақталған, басы солтүстік-батысқа бағытталған, беті аздап солтүстікке бұрылған адамның қаңқа сүйегі табылды.


4–сур. Сарытоғай І, № 15 оба: 1 – обаның жоспары; 2–3 – обаның қималары


Адам ұзынынан, аяқтары теңестіріліп, екі қолы екі жанына жайғастырылған күйде жерленген. Ал № 15 оба тоналған болып шықты.Сондықтан мұндағы палеоантропологиялық материалдар әртүрлі деңгейде, шашыраңқы күйде табылды. Ежелгі жер бетінен 80 см тереңдікте, оңтүстік-батыс қабырғадан тістері сақталған бас сүйегінің жоғарғы бөлігі, одан 30 см төменірек тереңдіктен тістері сақталған төменгі жақ сүйегі шықты. палеоантропологиялық материалдар табылған. Олардың ішінен тек екі адамның қаңқа сүйегіне алғашқы камералық өңдеу және антропологиялық талдау жасалды. Қорымда жерленген адамдардың жасы мен жынысын анықтау және олардың морфологиялық ерекшеліктерін саралау Ә.Х. Марғұлан атындағы Археология институтының Физикалық антропология зертханасында жүргізілді. Зерттелінген қаңқа сүйектерінің сақталу деңгейі әртүрлі. Сүйектерді антропологиялық өңдеу жұмыстары стандартты краниометриялық және остеометриялық әдістерге сәйкес жүргізілді. Индивидуалды краниометриялық және остеометриялық мәліметтер № 1 және 2 кестелерде келтірілген (1–2-кесте). Дене ұзындығының физикалық көрсеткішін қалпына келтіру С. Дюпертюи мен Д. Хэдденнің, сондай-ақ К. Пирсон мен А. Лидің формулалары негізінде жүзеге асырылды. Ұзын сүйектердің параметрлерін бағалау барысында бірнеше рубрикациялар қолданылды.




1-кесте – Сарытоғай қорымы. Краниометриялық сипаттамалар 1-кестенің соңы 


2-кесте – Сарытоғай қорымы. Остеометриялық сипаттамалар 


Сарытоғай қорымы, 11 оба. Қаңқа болжаммен 25–30 жастағы әйел адамға тиесілі болған. Бас сүйек пен посткраниальды қаңқа элементтері өте нашар сақталған. Бас сүйектің тек ми қорабы ғана зерттелінді (5-сур., 1). Сақталу деңгейіне байланысты қаңқа сүйектерінің көп элементтеріне өлшеу жұмыстары жүргізілмеді. Жалпы алғанда, бас сүйектің морфологиясын келесідей сипаттауға болады. Ми қорабының пішіні брахикранды және оның ұзындығы кіші, ал ені орташа мәндерге ие. Маңдайлық сүйегі кең. Фронтальды-көлденең индексінің мәні де маңдайлық сүйегінің кеңдігін айғақтайды. Горизонталь кеңістікте бет бөлімінің жоғарғы жағы жалпақ болып келеді. Посткраниальды қаңқа элементтерінің нашар сақталуы салдарынан оларды толық остеометриялық бағдарламамен өлшеу жұмыстарын атқару мүмкін болмады. Қолда бар белгілерге сәйкес, посткраниумның морфологиясын келесідей сипаттауға болады. Сол жақ тоқпан жілік (Humerus) ұзын әрі ауыр. Оның диафизінің көлденең қимасы пішіні эврибрахиямен сипатталады. Оң жақ бұғана өте ұзын болып келеді. Ортан жілік (Femur) сүйектерінің ұзындығы үлкен. Пилястр орта деңгейден жоғары дамыған. Ортан жілік диафиздерінің жоғарғы бөлігі айқын стеномериямен сипатталады (кеңейтілген). Асықты жілік (Tibia) диафиздерінің көлденең қимасының пішіні де эурикнемиямен сипатталады. Круральды индекстің мәні аяқ сүйектерінің өзара үйлесімді арақатынасын көрсетеді. Тоқпан-ортан жілік индексінің мөлшері ортан жіліктің тоқпанға қатысты біршама ұзарғандығын меңзейді. К. Пирсон мен А. Лидің формуласы бойынша есептелген дене ұзындығы 170,3 см, ал С. Дюпертюи мен Д. Хэдденнің әдісі бойынша 177,5 см құрайды. Бұлшық ет Сарытоғай қорымы, 15 оба. Бас сүйек жақсы, ал посткраниальды қаңқа элементтері қанағаттанарлық деңгейде сақталған. Қаңқа анықтамалары бойынша қабірде болжаммен 30– 35жастағы әйел адамның жерленгендігі анықталды. Бас сүйектің пішіні брахикранды болып келеді. Оның ұзындығы үлкен, ал ені өте үлкен көрсеткіштерге ие (5-сур., 2). Маңдай сүйегінің ең кіші ені – орташа, ал ең кең ені өте үлкен. Бет бөлімінің ұзындығы орташа. Шүйделік сүйегі өте кең. Oph нүктесі арқылы өтетін көлденең шеңбердің мәні жоғары. Бас сүйектің бет бөлімі биік, вертикаль жазықтықта ортогнатты, ал альвеолярлы бөлімі прогнатты болып келеді. Бет қаңқасының енін сипаттайтын үш көрсеткіштің екеуінің мәні өте үлкен. Беттің орташа ені үлкен. Мұрын сүйектері орта енді әрі биік. Пропорциялық тұрғыдан мезоринді болып келеді. Көз орбиталары өте кең және орташа биік. Индекс бойынша хамэконхты. Тістер біршама үгілген, олардың сынық тұстары байқалады (6-сур.). Симотикалық индекстің мәні мұрын сүйектерінің айтарлықтай шығыңқы екендігін айғақтайды. Көлденең жазықтықта бет бөлімі екі деңгейде де жалпақ болып келеді. Азу тіс шұңқырының тереңдігі орташа. Төменгі жақ сүйегі орташа массивті. Оның ені өте үлкен. Симфиздің биіктігі де өте үлкен мөлшермен сипатталады. Жақсүйек денесінің қалыңдығы өте үлкен. Иегі орташа шығыңқы. Сол жақ тоқпан жіліктің (Humerus)ұзындығы орташа. Ол айқын эврибрахиямен сипатталады. Шынтақ пен қар жілік сүйектерінің бойлық параметрлері орташа категориялармен бағаланады. Ортан жілік сүйектері қысқа болып келеді. Олардың диафиздерінің жоғарғы бөлігі жалпақтанған (платимерия). Асықты жіліктердің бойлық параметрлері орташа деңгейде бағаланады. Олардың массивтілігі де орташа. Қоректік саңылау деңгейіндегі диафиздердің көлденең қимасының пішіні бойынша олар айқын эурикнемиямен сипатталады. Қаңқаның оң жағы үшін есептелген пропорция индекстері келесі қатынастарды көрсетеді. Круральды және қар-тоқпан жілік индекстері бойынша аяқ-қол сегменттері пропорцияларының теңдігі байқалады. Тоқпан жілік ортан жіліктен ұзынырақ болып келеді. Жалпы алғанда, интермембральды индекстің мәні бойынша аяқ сүйектеріне қатысты қол сүйектерінің ұзынырақ келетіндігін атап өтуге болады. Яғни, дене көрсеткіштері дамуының проксимальды түрі байқалады. К. Пирсон мен А. Лидің формуласы бойынша қаңқаның оң жағы арқылы есептелген дене ұзындығы 155,5 см, ал С. Дюпертюи мен Д. Хэдденнің әдісі бойынша 159,9 см құрайды. Бұлшықет рельефінің элементтері орташадан төмен деңгейде дамыған. Палеоантропологиялық ғылыми-зерттеу жұмыстарының барысында екі адамның қаңқа сүйегі краниометриялық және остеометриялық бағдарламалар бойынша талданды. Краниологиялық және остеометриялық сипаттамалар негізінде бас сүйектер мен посткраниалды қаңқалардың толық сипаттамалары берілді. Қаңқа сүйектеріндегі жыныстық диморфизм белгілерінің әлсіз көрініс табуын атап өту қажет. Осыған байланысты жерленген адамдардың жынысын анықтау бірқатар қиындықтар туғызды. Дегенмен, екі қабірде де әйел адамдар жерленген деген тұжырым жасалды. № 11 обадан табылған бас сүйек өте нашар сақталған. Сол себепті оның антропологиялық типін анықтау мүмкін болмады. Дегенмен бұл адамның остеологиялық конституция ерекшеліктеріне қарап, «далалық» морфологиялық типке жататынын айтуға болады. Бұл тип аяқ-қол сүйектерінің орташа немесе жоғары ұзындығымен және тең пропорцияларымен сипатталады. Аталмыш тип қола дәуірі мен ерте темір дәуірінде Еуразия аумағында кең таралған болатын. № 15 обадан табылған бас сүйектің краниологиялық анықтамалары оның антропологиялық типі еуропеоидты екенін белгіледі. Сонымен қатар аздаған шамада моңғолоидтық элементтердің барлығы байқалады. Мұндай бас сүйек ерекшеліктері Жетісу мен Тянь-Шанның сақ тайпаларына тән болып келеді. Қызықтысы, бұл краниумда жасанды түрде пайда болған «бесік» деформациясының іздері байқалады. Ми қорабының мұндай морфологиялық өзгерістеріне адамның сәби кезінде ұзақ уақыт бойы шалқасымен жатуы немесе бесіктің ерекшеліктері себеп






5-сур. Сарытоғай қор.: 1 – № 11 оба, ми қорабы; 2 – № 15 оба, бас сүйек. Орындаған: Р.Ж. Жанұзақ 


6. сур. Сарытоғай қор., № 15 оба, төменгі жақсүйек. Орындаған: Р.Ж. Жанұзақ 


№ 11 обада адам қаңқасының иық сүйегінен 10 см оңтүстікте, сопақша келген ағаш ыдысының бетіне қойылған уақ малдың құйымшағы орналастырылса, № 15 оба қабірінде адам қаңқа сүйектерімен аралас құрбандыққа шалынған ірі қара малдың құйымшағы табылды. Жерлеу орындарынан табылған мал сүйектері, құрбандыққа шалу ғұрпының көрінісі. Ерте темір дәуіріне тиесілі ескерткіштерде бұл ғұрып әртүрлі деңгейде орын алған. Кей жерлеу орындарында жануарды толықтай (мүшеге бөлмей) қою болса, кейбірінде тек мүшесін ғана арнау болған. Ортағасырлық Байкал маңы ескерткіштерін зерттеушілер жерленген адамның жанында ұсақ малдың (қой, ешкі және т. б.) жілік сүйегін қою дәстүрін былайша түсіндіреді: Е.В. Ковычевтің пікірінше, бұл сүйек «сульдэ – марқұмның жанының (рухының) мекені рөлін атқарған». «Сульдэ» дегеніміз – жан, дәлірек айтқанда, бұл рудың немесе тайпаның қорғаушы рухын бейнелейтін жандардың бірі. «Сульдэ» ұғымы семантикалық тұрғыдан түркілердің «құт – ырыс» түсінігімен сәйкес келеді, бұл түсінік тек өмірлік күшті ғана емес, сондай-ақ бақыт пен игілікті де білдірген. Қазақтарда «сульдэ» сөзінің басқа мағынасы сақталған – «сүлде». Бұл сөз «сүйек» сөзінің синонимі ретінде қолданылады (мысалы, «құр сүлдең қалыпты», яғни қатты арықтап, сүйегі ғана қалған деген мағынада). Буряттардың «сульдэ» және қазақтардың «сүлде» сөздерінің этимологиясындағы ұқсастық бұл дәстүрдің ерте кезеңдердегі Еуразия көшпелілерінің түркі-моңғолдық ортасында қалыптасқанын көрсетеді. Адамның қаза табуы қоғам үшін «абыройлы өлім» ретінде бағаланғаны болуы мүмкін. Бұл түсінік уақ мал сүйектерінің марқұмдар жанында жатуымен бейнеленген. Мұндағы дәстүр адамның өмір жолы мен оның қоғамдағы орнына деген ерекше көзқарасты білдіреді. Уақ мал сүйектерінің қабірге қойылуы бұл дәстүрдің терең символдық мәні бар екенін, сонымен қатар марқұмның рухани және әлеуметтік мәртебесін көрсететінін айғақтайды. Ұзақ уақыт бойы бірдей идеологиялық құбылыстардың сақталуы, негізінен, біртұтас дамып келе жатқан этникалық қауымдастық аясында жүзеге асуы мүмкін. Діни дәстүрлер, атап айтқанда, жерлеу рәсімдері, белгілі бір тайпалар тобының ішінде ұрпақтан ұрпаққа жалғасып отырған. Бұл тайпалар әртүрлі саяси бірлестіктерге (сақтар, юэчжилер, үйсіндер, түркілер) кірген. Біздің деректер бұл аймақты мекендеген тайпалардың кейіннен батыс түрік қағанатының негізгі құрамдас бөлігіне айналғанын айқын дәлелдейді. Археологиялық зерттеулер нәтижесінде екі нысаннан алынған материалдар (артефактілер) қатарында жебелер мен қыш ыдыстар үлесі басым болды. № 11 обадан 8 жебе анықталса, № 15 нысаннан 15 (бәлкім, одан да көп) түрлі қыш ыдыс бөлшектері алынды. Оның тек екеуін ғана қалпына келтіру мүмкін болды. № 11 нысандағы жерлеу орнында марқұмның сол алақан сүйектерінің астынан үш сүйек жебе табылды. Осы қол сүйектеріне жанама, ұзындығы 1,5м болатын ақшыл-сұр түсті сызық ізін байқауға болады, одан әрі 20–25 см солтүстік-шығысқа қарай, тазалау кезінде екі шеті 1,5 м болатын ақшыл-сұр түсті сызықпен ұштасатын доғал сызық іздері анықталды. Аталмыш доғалдың орта тұсынан ұштары солтүстік-шығысқа бағытталған бес қола жебе орналасқан. Олардың үшеуінің қондырмасы ашалы (шанышқылы) болса, қалған екеуі шегелі, сақталу деңгейлері орташа. Сонымен қатар қазба кезінде сүйектен жасалған қайыс бауының үзбесі (?), қола пышақ табылды (7-сур.). № 15 обаның материалдары әртүрлі деңгейде, шашыраңқы күйде табылды. Мұнда адам қаңқа сүйегімен бірге (90 см тереңдікте) тек қыш ыдыс бөлшектері шықты (8-сур.). Анықталған материалдардың орналасу деңгейлеріне қарай, обаның ертеректе тоналғанын байқаймыз.
Сарытоғай І қорымының зерттелген № 11, 15 жерлеу орындарынан табылған материалдардың (артефактілердің) сипаттамасы




7-сур. Сарытоғай І қор., № 11 оба. Жерлеу бұйымдары. Орындағандар: Д.М. Бектеміров, Е.Ж. Рахманкулов 


8-сур. Сарытоғай І қор., № 15-оба. Жерлеу бұйымдары. Орындағандар: Д.М. Бектеміров, Е.Ж. Рахманкулов


№ 11 обаны қазу барысында табылған олжалар:
1. Cүйектен жасалған қайыс бау үзбесінің бөлшегі – қимасы конус тәрізді. Ортасында бау өткізуге арналған саңылау тесік ойылған. Өлшемі: биіктігі – 1,5 см, диаметрі – 0,3 см, саңылауының диаметрі – 0,7–0,9 см. 
2. Сүйектен (мүйізден) жасалған жебелер (3 дана) – жонылған, шегелі, үш қанатты, ұштары ромб тәрізді сүйір, қанаттарының кесіндісі тікбұрышты үшкір. Біреуінің шегесінде қиғаш түсірілген (сақталған) алты сызығы бар. Өлшемдері: 1. Ұзындығы – 7 см, жүзінің ұзындығы – 4,8 см, ені – 1,1 см; 2. Ұзындығы – 6,1 см, жүзінің ұзындығы – 3,6 см, ені – 1,2 см; 3. Ұзындығы – 4,6 см, жүзінің ұзындығы – 4 см, ені 1,3 см.
3. Қоладан жасалған жебелер (5 дана) – құйма, үшеуі шегелі, екеуінің төлкесі үш қырлы аша (шанышқы тәрізді), ұштары үшкірленген. Үш қанатты, қанаттары қысқа, ұштары ромб тәрізді үшкір. Төртеуінің домалақ ағаш саптарының басы сақталған. Өлшемдері: 1. Ұзындығы – 5,7 см, жүзінің ұзындығы – 2,5 см, қанаттарының ені 0,5 см; 2. Ұзындығы – 6,7 см, жүзінің ұзындығы – 2,3 см, қанаттарының ені – 0,4 см, ағаш сабының ұзындығы – 4,3 см; 3. Ұзындығы – 4,4 см, жүзінің ұзындығы – 2,7 см, қанаттарының ені – 0,2 см, ағаш сабының ұзындығы – 5,2 см; 4. Ұзындығы – 8 см, жүзінің ұзындығы – 2,5 см, қанаттарының ені – 0,5 см, ағаш сабының ұзындығы – 5,5 см; 5. Ұзындығы – 3,9 см, жүзінің ұзындығы – 2,4 см, қанаттарының ені – 0,4 см, ағаш сабының ұзындығы – 6 см.
4. Қола пышақ (1 дана) – құйма, бір жүзді, жүзі ұшына қарай сүйірлене түскен, қимасы ұшбұрышты. Сабының басы сәл доғалдау келген. Өлшемдері: Ұзындығы – 15,4 см, ені – 1 см, қалыңдығы – 0,4 см. № 15 обаны қазу барысында табылған олжалар (екі қыш ыдыстың ғана сипаттамасы берілді): 


1. Табақ – қыш, қолмен сомдалған, күйдірілген. Бітімі жарты сфера пішінді, тегіс емес, бір жағына еңіс, табанынан ернеуіне қарай кеңейген. Ернеуі тік, жиегі сыртқа көлбеулеу, түбі дөңес. Қызғылт түсті, сырты ангобпен әрленген. Желімделіп, қайта қалпына келтірілген. 40%-ы сақталмаған. Табаны мен бүйірінің кей тұстарында күйік табы бар. Өлшемдері: биіктігі – 9 см, ернеуінің диаметрі – 25 см, қабырғасының қалыңдығы – 0,7 см.
2. Қыш фрагменттері – қолмен сомдалған, күйдірілген. Іші мен сыртында күйік табы бар, қызғылт-сары түсті. Желімделіп, қайта қалпына келтіру мүмкін емес, толық сақталмаған. Қыш бөлшектері – ыдыстың ернеуі, бүйірі мен табаны. Өлшемі: ұзындығы – 5,6–12,6 см, қалыңдығы – 0,3–0,8 см. Төменде зерттелген жерлеу орындарының мерзімделуі бойынша белгілі бір деңгейде пайдаланылуы мүмкін материалдарды ғана қарастырамыз. Мысалы, сүйектен (мүйізден) жасалған жебелердің бұл түрі б.д.д. IV–IIғғ. Жетісу өңірінің сақ ескерткіштерінде де, елімізден тыс аймақтарда да кең таралған. Сонымен қатар мұндай жебелер немесе осыған өте ұқсас түрлері ерте көшпелілер мекендеген орманды дала мен Таулы Алтайдың, Тываның ескерткіштерінен анықталған. Ал қоладан құйылған жебенің бесеуінің үшеуі шегелі болса, қалған екеуі шанышқылы (аша) болды. Қазылған обалардан анықталған мұндай олжа түрлері ежелгі Жетісу тұрғындарының (б.д.д. Vғ. – б.д.д. IIIғ. бірінші жартысына тиесілі) қару-жарақкешенінің құрамы мен ерекшеліктері туралы ойымызды айтарлықтай кеңейте түседі. Сонымен қатар қару-жарақ туралы жаңа деректер сақ-үйсін қоғамының әлеуметтік құрылымының ерекшеліктерін реконструкциялауға мүмкіндік береді, өйткені, әртүрлі көлемдегі жерлеу кешендерінде түрлі қаруды орналастыру дәстүрінің арасындағы байланыс барған сайын айқын бола бастады. Сонымен қатар ерте темір дәуірінің жерлеу-ғұрыптық ескерткіштеріне синхронды қоныстардан да мұндай артефактілер табылатынын айта кеткен жөн. Қазба жұмыстарының нәтижесі көрсетіп отырғандай, жебе ұштары мен пышақтан басқа жерлеу заттарының ішінде қару-жарақ қалдықтары жоқтың қасы немесе мүлде болмауы өте қызықты жағдай. Антропологиялық зерттеу нәтижесіне сүйенсек, № 11 обада анықталған қаңқа сүйек болжаммен 25–30 жастағы әйел адамға тиесілі және қабір ішінен сегіз жебе табылды. Бұл да өз кезегінде түсіндірілуі күрделі мәселе болып отыр. Себебі бұған дейін анықталған қару-жарақтар (жебелер) көбіне ер адамның қабірінен шығатын. Оны ғалымдар «ер адам ең алдымен жауынгер болған және оның қаруы қайтыс болғаннан кейін міндетті түрде өзімен бірге жерленетін» деп түсіндірген. Арнайы тұтқасы бар ұқсас тілімше пышақтардың түрлерін зерттеушілер кейінгі қола дәуірінен бастап мерзімдейді. Алайда түрі осындай бірқатар пышақтардың сақ-үйсін кезеңінде кең қолданыста болуы оларды пайдалану уақытын кеңейтуге мүмкіндік береді. Қазба барысында жалпы қорымнан табылған қыш ыдыстар коллекциясында пішіні әртүрлі, сапалы, мұқият жасалған 40-тан астам түрі кездеседі. Бұл өз кезегінде аталмыш аймақты мекендеушілердің қыш ыдыстарды жасауда әбден қалыптасқан және сол замандағы озық үлгідегі дәстүрлерін меңгерген басқа аймақтың көзешілерімен етене жақын екенін көрсетсе керек. Пішіні жағынан ұқсас қыш ыдыстар Іле өзенінің оң жағалауындағы сақ-үйсін қорымдарында, Жетісу аймағындағы басқа да ғұрыптық-жерлеу ескерткіштерінде жиі кездеседі және олар б.д.д. Vғасырдан б.д. ІІІ ғасырына дейінгі уақытты қамтиды. Осы тұрғыдан алғанда, үйсін обаларының кейбірінен табылған, қыш ыдыстар кейінірек б.д. VI–VIII ғғ. кең таралған. Демек ұрпақтар сабақтастығы өзіндік сипатқа ие болып тұр. Айта кететін тағы бір жәйт, № 11 нысаннан қыш ыдыс мүлде табылмаса, керісінше № 15 обада олардың саны басқа обаларға қарағанда көбірек болып шықты (басқаларда 5–6 ыдыс болса, №15 обада 15дана). Жалпы жерлеу заттарының құрамындағы басым көпшілігі қыш ыдыстар болуы және түбі жайпақ ыдыс санының артуы немесе салыстырмалы түрде көбеюі бұл аймақ халқының негізгі бөлігін көшпелі малшылар емес, керісінше, малшаруашылығымен айналысқан отырықшы қауымдар құрағанын көрсетеді. Археологиялық кешендерде жүргізілген зерттеу барысында алынған мәліметтер негізінде сақ пен үйсін мәдениетінің тығыз генетикалық байланыстарының бар екені анықталып отыр. Әдетте кейінгі сақ кезеңіндегі обаларды «үйсін ескерткіштері», ал мәдениетті «сақ-үйсін мәдениеті» деп қарастыру қалыптасқан. Жетісу аумағындағы б.д.д. ІІІ–І ғасырларға тиесілі барлық обаларды алғаш рет М.В. Воеводский мен М.П. Грязнов үйсін ескерткіштері қатарына жататынын айтқан, ал атақты ғалым А.Н. Бернштам ғылыми айналымға «сақ-үйсін мәдениеті» терминін енгізген және үйсін ескерткіштерінің таралу аумағын негізінен Тянь-Шань және оның сілемдері – қазіргі Қырғызстан, Оңтүстік Қазақстан (бір бөлігі) мен Оңтүстік-Шығыс Қазақстан (Жетісу) деп атап көрсеткен еді. ХХ ғ. 50-жылдары аймақта Е.И. Агеева жетекшілігімен Жетісу археологиялық экспедициясы қазба жұмыстарын жүргізді. Археологиялық зерттеу нәтижелері бойынша Жетісуды мекендеген үйсін тайпаларының жерлеу орындары әдеттегідей топырақ шұңқырлар мен ағаш жабындылары бар шұңқырлар екені анықталды. Археолог жерлеу құрылыстарының 12 түрлі нұсқасын атап көрсетсе, Жетісу аумағындағы сақ-үйсін ескерткіштерін зерттей келе К.А. Ақышев пен Г.А. Кушаев Іле өзенінің жағасы мен Іле Алатауының тау етегіндегі алқаптарды мекендеген тайпалардың локализациялану мәселесін қарастырды. 1964 ж. Шонжы ауылының маңында Сарыбұлақ-I, II қорымдарына Жетісу археологиялық экспедициясы (ҚазКСР ҒА ТАЭИ ЖАЭ) қазба жұмыстарын жүргізді. Осы жұмыстардың нәтижесінде б.д.д. IV–I ғғ. мерзімделетін ерекше археологиялық кешен (қыш ыдыстар, қару-жарақ, «аң стилінде» орындалған зергерлік бұйымдар, қабірдегі жерлеу ғұрпы) табылды. Зерттелген нысандар Жетісудағы сақ-үйсін қорымдарынан анағұрлым бөлек болғандықтан К. Ақышев аталмыш ескерткішті Іле өзенінің алқабынан «сай» (сақтар) халқын ығыстырып, өздері сонда б.д.д. IV ғ. қоныстанған, юэчжи тайпаларының мәдениетіне тән болуы мүмкін деген болжам (ауызша) айтқан болатын (зерттеу материалдары әлі күнге дейін жарияланбаған, «Есік» музей-қорығының ғылыми-көмекші қорында сақтаулы). 1992 ж. К. Ақышев жетекшілік еткен Жетісу археологиялық-мәдени экспедициясы (ЖАМЭ) ұйымдастырылып, Сарытоғай аңғарындағы қорымдар мен қоныс орны зерттелді. Сарытоғай аумағындағы аталған обалы қорымдарды археолог А.О.Итенов тарихи-мәдени мұра ескерткіштерін анықтау және құжаттау (төлқұжат және есептік карточкалар) жұмыстары барысында егжей-тегжейлі түсірген (ЖАМЭ-нің зерттеу материалдары әлі күнге дейін жарияланған жоқ. Архив материалдары «Есік» музей-қорығының ғылыми-көмекші қорында сақтаулы). 2006 ж. ҚР БҒМ Ә.Х. Марғұлан атындағы Археология институтындағы А.А. Горячевтің жетекшілігімен Алматы облысы Ұйғыр ауданы аумағындағы тарихи-мәдени мұра нысандарының археологиялық ескерткіштерін анықтау мен құжаттау (төлқұжат және есептік карточкалар) жұмыстары жүзеге асты. Анықталған ескерткіштердің негізгі бөлігі ерте темір дәуірімен мерзімделеді және олардың кейбіреуі жекелей, кейбіреуі топтық (бірнеше ондаған) қорымдар құрамында кездесетін обалар. Мұндай ескерткіштер Темірлік өзенінің оң жақ жағалауынан, Кетпен тауының солтүстік етектеріне орналасқан Шошанай, Сүмбе, Кіші Ақсу, Ақтам ауылдары маңынан көптеп кездеседі. Алайда осы кезеңге тиесілі анағұрлым ірі ескерткіштер Үлкен Бұғыты тауының оңтүстік-шығыс баурайында, Шарын ұлттық паркінің аумағындағы Шарын өзенінің алқабында топтасқан болып шықты. 2008–2009 жж. Қазақстан Республикасы Мемлекеттік орталық музейінің (ҚР МОМ) Археология орталығы Х.А. Айтқұлдың жетекшілігімен Шарын өзенінің оң жақ жағалауында орналасқан Сарытоғай қонысында қазба жұмыстарын жүргізді. Қазба материалдары аталмыш музейдің археология қорында сақтаулы тұр. Сондай-ақ қазба барысында табылған материалдар ҚР МОМ-ның 2011 жылғы ғылыми каталогінде жарық көрді. 2013 ж. «Есік» музей-қорығы Шарын өзенінің маңайы мен Торайғыр тауының баурайында барлау-іздестіру жұмыстарын жүргізді. Атқарылған жұмыстардың нәтижесінде Сарытоғай қонысының аумағынан тас кетпен, түйгіштер, дән үккіштер, қыш бөлшектері сынды қазбадан тыс материалдар табылды . Осы жылы Шарын өзенінің оңтүстік-шығысындағы Шонжы ауылынан оңтүстік-батысқа қарай 27км жердегі (жергілікті тұрғындардың хабарлауымен) Шошанай ауылының оңтүстік шетінде жүргізілген құрылыс жұмыстары кезінде «Есік» музей-қорығының қызметкерлері екі обаға зерттеу жұмыстарын жүргізді. Шошанай қорымының зерттелген екі обасы б.д.д.V–II ғғ. мерзімделеді және Жетісудың ерте көшпелілері дәуіріндегі, ең алдымен сақ жерлеу ескерткіштерімен ұқсас тұстары өте көп. Осылайша, соңғы жылдарда аталмыш дәуірге тиесілі Жетісудың оңтүстік-шығыс бөлігіндегі ерте темір дәуірінің ескерткіштерін зерттеуде біршама жұмыстар атқарылып, әр жылдары жарияланған ғылыми мақалалар мен ұжымдық монографияларға арқау болды. Обаларда жүргізілген қазба жұмыстарының нәтижесі көрсетіп отырғандай, Сарытоғай І обалы қорымдарындағы 20 нысаннан (барлығына тән) жерлеуге бірге қойылған заттардың негізін қыш ыдыстар, қола және сүйек (мүйізді) жебелер, қимасында үшбұрышты пышақтар және құрбан шалған малдың (мүшелері) қалдықтары – құйымшақ, жауырын және ортан жіліктер құрайды. Жерлеу орнынан табылған құрбан шалған мал қалдықтарының ішіндегі ең жиі кездесетін бөлігі – ұсақ мал құйымшағы. Біз қарастырып отырған № 11, 15 обаларға да аталмыш жосын-жоралғылар тән болып шықты. Жалпы, обаларда жүргізілген қазба жұмыстарының нәтижесі көрсетіп отырғандай обалардың сыртқы және ішкі құрылымдарымен қатар обалардан табылған жерлеуге бірге қойылған заттарды саралай келе, ескерткішті ерте темір дәуіріне тиесілі екенін ескере отырып алдын ала болжам бойынша сақ-үйсін мәдениетінің кейінгі кезеңімен, яғни б.д.д. IV–I ғғ. деп мерзімдейміз. Сарытоғай ескерткішін зерттеу тек бастапқы сатыда. Осы жылғы анықталған материал, оның аумағында болған тарихи процестерді реконструкциялаудың жалпы шеңберін ғана көрсетті. Жетісу өңірі тұрғындарының ежелгі мәдениетінің даму кезеңдерін толықтыратын және пәнаралық сипатта түзететін ауқымды зерттеулер жүргізуді қажет етеді. А.Г. Валеев. Сарытоғай І ескерткіші орналасқан аймақтың геоморфологиялық сипаттамасы Сарытоғай І жерлеу-ғұрыптық кешені Шарын өзенінің орта ағысының сол жақ жағалауындағы екінші жайылма үстінде орын алған. Өзен жайылмасы (террасасы) – аллювиалды-делювиалды шөгінділерден пайда болған жазық. Ол шығысында Шарын өзенінің аласа және биік жайылмаларымен шектелсе, батысында Бұғұты тауларының көлбеу, тау бөктеріндегі делювиалды-пролювиалды жазығымен түйіседі. Оңтүстігінен, 150 метр жерде Алматы–Шонжы автожолы өтеді. Өзен жайылмасының абсолютті биіктігі зерттеу (қорымдар орналасқан) аймағында өзен ағысына қарай сәйкесінше 750-ден 741 м-ге дейін төмендейді. Жер бетінде антропогендік әсерлерден пайда болған төбешіктер байқалады (жерлеу орындары) (9-сур.). Сонымен қатар аймақ Кеңес дәуірінде жайылма суармалы егіншілікке пайдаланылған. Суару жүйесі әлі күнге дейін жұмыс істеп тұр, сондай-ақ аймақта гидротехникалық инфрақұрылым да бар. Осы себептен көлемі кіші және орташа обалы қорымдардың үйінділері жойылып, жайылманың жалпы деңгейімен теңесіп кеткен. Мұны өзен жайылмасына тән емес литологиялық құрамдағы шөгінділер мен обалардың бұзылған дөңгелек пішіндегі қалдықтары растап отыр. Әсіресе, қара түсті, таудан әкелінген материалдан Зерттеліп отырған обалы қорымдар орналасқан аймақтың ауданы 50га асады. Қорым аймағын оңтүстік-батыстан солтүстік-шығысқа қарай өткен арық екіге бөлген, яғни батыс және шығыс учаскелерге. Аэрофототүсірілімнің геоақпараттық талдауына сәйкес диаметрі әртүрлі 103 оба анықталды, оның ішінде батыс учаскеде 36, ал шығыс учаскеде 67-сі орналасқан. Геоморфологиялық зерттеу жұмыстарының нәтижесінде аумақта морфометриялық жағдайдың геоақпараттық талдауы жүргізіліп, бедердің морфометриялық цифрлы карталары


9. сур. Сарытоғай аңғарының жер бедері. Agisoft Metashape. Орындаған: А.Г. Валиев жасалды. 
Үшөлшемді (гипсометриялық) бейнесі көрсеткендей ежелгі жерлеу орындары (обалар) өзен жағалауындағы биік жайылма мен алқаптың арасында ұзыннан бойлай орналасқан. Шығыс учаскеде кейбір жерлеу орындары жағалаудың шетінен шамамен 15 м биіктікте жатыр (10-сур.). Сонымен қатар жайылмалар бұзылған сайын, онда орналасқан ежелгі ескерткіштер де жойылып, кейбір обалар қазіргі кезде эрозия және денудация аймағына айналған. Өзен аңғары 2000 жылдан астам уақыт бұрын басқа пішінде болған, бұған ежелгі қорымдардың орналасуы дәлел бола алады. Барлау барысында анық болғандай 14 оба жарқабағынан бірнеше метр ғана қашықтықта, яғни оларға бұзылу қаупі төніп тұр.




10. сур. Шарын алқабы (орта ағысы) рельефінің үшөлшемді (гипсометриялық) түсірілімі. Орындаған: А.Г. Валиев


М.С. Шағырбаев. Сарытоғай І қорымындағы № 11, 15 обалардың материалдарын археозоологиялық талдау Зертханалық талдауға тұяқты жануарлардың біліктік қаңқа (columna vertebralis) элементтері ұсынылды. Остеологиялық коллекцияны зерттеуде қалыптасқан археозоологиялық әдістер қолданылып, жануар түрлері, қаңқа элементтерінің құрамы мен жас ерекшеліктері анықталды. Жануар түрлерін таксономиялық талдауда Ә.Х. Марғұлан атындағы Археология институты зооархеология зертханасының эталон коллекциясы қорындағы ірі қара мен қойдың қаңқа элементтері салыстырмалы материал ретінде пайдаланылды. № 11 оба. Қой – Ovis aries L. Бел омыртқалар (4–6) – Vertebrae lumbales (4–6). Құйымшақ омыртқалары – Vertebrae sacrales (1–4). Морфологиялық сипаттама. Бел омыртқаларының жоталық өсінділері аздап краниальды бағытқа қарай жантайған, ал ұштары топырақ эрозиясы әсерінен бұзылуға ұшыраған. Омыртқалардың краниальды және каудальды буын эпифиздері толық жетілген. Құйымшақ омыртқаларының жота өсінділері модификацияланған. Бірінші және екінші омыртқалардың қосылған жеріндегі жота өсінділері отқа күйген секілді. Құйымшақтың краниальды және каудальды эпифиздерінде жіктер байқалмайды. Реконструкция. Жерлеуге 3–4 жастағы ересек қойдың № 4–6 бел омыртқалары мен бүтін құйымшақ (омыртқалары) қойылған. № 15 оба. Ірі қара – Bos taurus L. Құйымшақ омыртқалары – Vertebrae sacrales (1–5). Морфологиялық сипаттама. Құйымшақтың сол жақ қанаты (ala ossis sacri) мен бірінші омыртқаның жота өсіндісі сынып, жоғалған. 2–3 жота өсінділерінің денесі өзара бірігіп кеткен. Краниальды және каудальды буын эпифиздері толық жетілген. Қой – Ovis aries L. Құйымшақ омыртқалары – Vertebrae sacrales (1–3). Морфологиялық сипаттама. Құйымшақтың оң жақ краниальды буын өсіндісі сынған және соңғы құйымшақ омыртқасы (Vertebrae sacrales 4) сақталмаған. Краниальды эпифизі толық жетілген. Реконструкция. Жерлеу ғұрпына 4–5 жастан үлкен (аналық?) сиырдың құйымшағы мен 1,5– 2 жастағы тоқтының құйымшағы пайдаланылған.