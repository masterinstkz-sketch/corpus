Аңдатпа
Ұсынылып отырған мақалада Алматы облысы Жамбыл ауданында цемент зауытын салу жобасы мысалында тарихи-мәдени сараптама тәжірибесі қарастырылады. Жұмыстың негізгі нәтижесі ескерткіштердің жойылу қаупінің алдын алуға мүмкіндік берген, сарапшылардың ұсыныстарына сәйкес құрылыс салуға сұралған аймақтың шекараларының өзгертілуі болды. Мақсаты тарих және археология ескерткіштерін анықтау және қорғау болып табылатын тарихи-мәдени сараптама ғылыми зерттеу ретінде қарастырылады. Тарихи-мәдени мұра ескерткіштерін сақтау мен өңірдің экономикалық даму қажеттілігі мәселесін шешудегі авторлар жүзеге асырған бұл жұмыс тапсырыс берушілермен тиімді өзара іс-әрекеттің жарқын үлгісі. Зерттеу ескерткіштерді қорғау бойынша нақты тыйым салулар мен ұсыныстарды қамтитын тарихи-мәдени сараптамалардың ашық және түсінікті қорытындыларын ұсыну қажеттілігін көрсетеді. Сараптама нәтижелері жұртшылыққа қолжетімді болуы және ресми интернет-ресурстарда, сондай-ақ ғылыми басылымдарда жариялануы тиіс. Тарихи-мәдени сараптама мәселесінде толық ашықтықтың болуы – ескерткіштердің жойылуына жол бермейді және олардың болашақ ұрпақ үшін сақталуын қамтамасыз етеді.
Түйін сөздер: Оңтүстік-Шығыс Қазақстан, Шу-Іле таулары, тарихи-мәдени сараптама, тарихи-мәдени мұраны сақтау, петроглифтер, Таңбалытас-Борлышоқы