Аңдатпа
Ұсынылып отырған мақала Ұрысай-2 обалы кешенін пәнаралық зерттеуге арналған. Қорым СШ– ОБ бағыты бойынша бұрыс тізбек түрінде созылған 14 обадан тұрады. Барлығы үш обаға (№ 5, 13, 14) зерттеу жүргізілді. Қабір шұңқырлары жалпақ ағаш жабындармен жабылған, обаның астындағы құрылымдар орталық шұңқырдың айналасында сақина тәрізді топырақ үйіндісі (№ 5 оба) немесе топырақ блоктарынан жасалған, ағашпен жабылған құрылым түрінде (№ 13 оба) болып келеді. Қабірге жерленгендер шалқасынан жатқызылып, бастары оңтүстік және батысқа қарай бағытталған. Мәйіт әртүрлі бұйымдар кешенімен бірге жерленген. Ер адам мен әйел адам жерленген № 13 обаның № 2 жұптық жерлеу орнындағы (б.д.д. V ғ. ортасы) заттардың саны көп әрі әртүрлі. Әйел көзі бар моншақтармен, қола білезіктермен сәнделген, жанында        темір заттардан тұратын құралдар жиынтығы (пышақтар, біз, ине), аң стиліндежасалған аяқтары бар тас құрбандық үстелі жәнетүрлі заттары бар ағаш қобдиша (қола айна, кедр жаңқасы, органикалық материалдан жасалған ыдыс, ағаш қасық және жібек мата) табылған. Табылған материалдар б.д.д. VI–IV ғғ. Оңтүстік Орал және Батыс Қазақстанның, әсіресе Орал-Елек далаларындағы ерте көшпенділердің жәдігерлеріне өте ұқсас. Ұрысай-2 қорымынан табылған сүйек қалдықтарына антропологиялық, археозоологиялық, сондай-ақ аяқтары бар тас құрбандық үстеліне трасологиялық зерттеулер жүргізілді. Кешенді зерттеу нәтижелері сарматтардың ежелгі        технологиялары, діни ғұрыптары, жерлеу дәстүрлері мен өмірі туралы кейбір ерекшеліктерді ашуға мүмкіндік береді.
Түйін сөздер: археология, пәнаралық зерттеулер, Батыс Қазақстан, Елек, Ұрыcай-2, сармат дәуірі, оба