Аңдатпа
Мақалада Әзербайжан Республикасының батысжәне оңтүстік-шығыс өңірлерінен табылған б.д.д.ІІ ғ. соңы – І мыңж. басындағы археологиялық ескерткіштердің        краниологиялық материалдары берілді. Жұмыстың мақсаты Хожалы-Кедабек және Талыш-Муган археологиялық мәдениеттері қорымдарынан алынған жаңа антропологиялық материалдарды зерделеу болып табылады. Товузчай І, ІІ, Шамкир (бірінші рет жарияланып тұр), Бузейир қорымдарынан алынған краниологиялық материал синхронды уақытта да, ерте тарихи кезеңдерде де республика аумағынан аналогтары табылып отырған оңтүстік еуропеоидтердің долихо-мезокрандық каспийлік антропологиялық типімен сипатталады. Гаражамирли қорымынан табылған ер адамның бас сүйегі Әзербайжанның Ганжа-Газах өңірінде ерте қола дәуірінен бастап-ақ кеңінен таралған оңтүстік еуропеоидтардың брахикрандық түріне жатуы мүмкін, ал зерттеліп отырған уақыт Ганжачай өзені алқабындағы «Ғұрыптық обасына» (№ 36) сәйкес келеді. Бас сүйектерден «Бүркіт синдромы» (Әзербайжан және Кавказ аумағынан табылған палеоантропологиялық материалдарда бірінші рет анықталып тұр), абсцесс, тісжегі, қажалу, тірі кезде түсіп қалған тістер, пародонтоз және остеома анықталды. Зерттелген материалда әдейі жасалмаған бешик деформациясы, сондай-ақ сол дәуірдегі әскери шайқастардың іздері кездеседі.
Түйін сөздер: Әзербайжан, кейінгі қола – ерте темір дәуірі, Хожалы-Кедабек археологиялық мәдениеті, Талыш-Муган археологиялық мәдениеті, топырақ қабірлер,«тас жәшіктер», краниометрия, палеопатология