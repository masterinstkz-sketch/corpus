Аңдатпа
Мақалада 1950ж. Ә.Х. Марғұланның жетекшілігімен ортағасырлық Сарайшық қаласында жүргізілген қазба жұмыстары нәтижесінде алынған Қазақстан Республикасы Мемлекеттік орталық музейінің археологиялық коллекциялары қарастырылды. Археологиялық жәдігерлерді зерделеу тарихнамасына қысқаша шолу жасалды, сондай-ақ коллекцияларды жинаудағы Ә.Х. Марғұланның елеулі үлесі де атап өтілді. Шыңылтырланған және шыңылтырланбаған керамика, сондай-ақ тостағандар, тәрелкелер, хумдар және басқа да заттар жан-жақты қарастырылды. Кіріспеде өңірдің, сонымен қатар Алтын Орданың сауда және сая-си орталығының мәдени мұрасын зерделеуде Қазақстан археологиясының маңыздылығына баса көңіл бөлінді. Зерттеу әдістемесі коллекциялық тізімдемелер мен құжаттаманы талдауға, археологиялық олжалардың технологиялық, стилистикалық және функционалдық аспектілерін тереңірек түсінуге мүмкіндік беретін әртүрлі ғылыми әдістерді қолдануға негізделді. Сарайшық қаласынан табылған коллекцияны қарастыру Алтын Орданың (ХІІ–ХІV ғғ.) материалдық мәдениетінің құрамдас бөліктерінің бірі болып табылады. Ол Хорезмнің қала орталықтарында және астанасы Алтын Орданың төменгі Еділ бойындағы қалаларында жасалған.
Түйін сөздер: музей, археологиялық коллекция, Алтын Орда, қор, Сарайшық қаласы, керамика, кашин, шыңылтыр, тостаған