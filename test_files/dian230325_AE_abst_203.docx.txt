Аңдатпа
Мақала автордың әл-Бирунидің минералогиялық трактатындағы («Темір жайлы» тарауы) дәлелдерге сүйеніп, Жетісу және Батыс Сібірдің музей коллек-цияларынан тапқан орта ғасыр дәуірінің тигельді құрыштан жасалған археологиялық олжасының микроқұрылымын интерпретациялауға арналған. Интерпретациялауға арналған материал ретінде Орталық және Солтүстік-Батыс Азияның орта ғасыр дәуірінің археологиялық ескерткіштерінен табылған көміртегі мөлшері өте жоғары тигельді құрыштан жасалған бұйымдар пайдаланылды. Қарастырылған бұйымдардың металлографиялық зерттеуі мен химиялық талдау деректері металдағы көміртек концентрациясының өте жоғары екенін және құрамында қазіргі болаттарда кездесетін қоспалауыш элементтердің жоқ екенін көрсетті. Отандық металтануда осындай темір көміртекті қорытпаларды әдетте көміртегі мөлшері өте жоғары немесе асқан көміртекті құрыш, ал шетелдік металтануда — көміртегі мөлшері өте жоғары немесе гипер көміртекті құрыш деп атайды. Құрылымдық жіктеу белгілері бойынша көрсетілген құрыштар ледебуриттік және карбидтік класқа жатады. Зерттелген қорытпалардың микроқұрылымына тән белгі — қара матрица, ледебурит және темір карбидтерінің ақ қосындыларының болуы. Көрсетілген құрылымдық қоспалардың үйлесімі металдың өрнекті құрылымынан көрініс тапты. Аталған белгілер оны шығыстың құйма бо-латымен ұқсатуға негіз болды. Археологиялық материалдардың металлографиялық деректерін әл-Бирунидің құрыш алу мен өңдеудің өз заманына тән технологиясы туралы құжаттық айғақтарымен салыстыру зерттеліп отырған ортағасырлық металды болат ретінде жіктеудің дұрыстығына қосымша дәлел болып табылады. Жүргізілген салыстыру-лар болаттың қолданыстағы түрлері мен тигельді құрыш құрылымының ерекшеліктері жайлы біздің түсінігімізді нақтылайды және кеңейтеді. Осының бәрі әл-Бируни еңбегінің ортағасырлық дәуірдегі тигельді құрыштың микроқұрылымын интерпрета-циялау мәселесі бойынша тарихи дереккөз ретінде өте құнды екенін растайды.
Түйін сөздер: әл-Бируни темір жайлы, Орталық және Солтүстік-Батыс Азия, Орта ғасыр дәуірі, металлографиялық талдау, тигельді құрыш