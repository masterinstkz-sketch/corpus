Аңдатпа
Сырдария өзенінің орта ағысындағы Отырар, Түркістан, Сауран, Сығанақ қалалары отандық және шетелдік ғалымдар тарапынан ғылыми бағасын алған және тарихи орындары нақтыланып, баламалануына қатысты ортақ пікірлерге келген. Ал Сырдарияның төменгі ағысындағы, отағасырлық саяхатшылардың еңбектерінде көрсетілген Асанас, Жент, Баршынкент сияқты әйгілі қалаларда толыққанды зерттеу жұмыстары жүргізілмей келуде. Аталған қалаларда археологиялық ғылыми-зерттеу жүргізу арқылы отан тарихының ақтаңдақ тұстарын анықтап, Сырдария өзенінің орта және төменгі ағысындағы қалалық мәдениеттің ара жігін көрсетіп, кейінгі ортағасырлық өркенитке қатысты жаңа беттерерді ашуға толық мүмкіндік бар. Осы мәселелерді ескере отырып Асанас, Жент, Баршынкент қалаларына байланысты деректерді талдау, ауызша деректерді сарлау арқылы ой қорытып, баламалау өте өзекті болып отыр.
Кілт сөздер: Қышқала, Баршынкент, Орнас, Асанас, Жент.