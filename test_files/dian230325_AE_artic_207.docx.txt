СЫРДАРИЯНЫҢ ТӨМЕНГІ АҒЫСЫ ОРТАҒАСЫРЛЫҚ ҚАЛАЛАРЫНЫҢ ЗЕРТТЕЛУ ТАРИХЫ
Арал маңының тарихы археологиялық деректер бойынша бес мыңжылдықты қамтиды. Ежелгі заманнан бастап осы аймақта өмір сүрген халықтар Батыс және Шығысты байланыстыра отырып, өзіндік шаруашылық пен мәдени типті қалыптастырды. Бұл өңірден ежелден мекен еткен сақ, скиф, массагет, ғұн, оғыз, қыпшақ және т.б. көшпелі отырықшы түркі тайпаларының мекені болған, археологиялық ескерткіштер өте көп кездесіп отыр. Олар тас ғасырының әр кезеңіне жататын ескерткіштер – Арал 1-6, Ақеспе,Жалғыз-ағым, Қосмола 4,5, Сексеуіл І,ІІ тұрақтары, қола дәуірінің ескерткіштері – Солтүстік Түгіскен обалы қорымдары, антика дәуірінің ескерткіштері – Шірік-рабат қала қорымы, Баланды ІІ кесенесі, Жанкент, Сортобе, Шіркейлі Қос-асар қалашығы ортағасырлық қалалары және т.б. археологиялық ескерткіштер анықталып отыр. Сыр өңірінде мекен еткен сақ, қаңлы, оғыз және қыпшақ тайпалары Қазақстан халқының этногенезінде ғана емес Орта Азия, Орталық Азия және Еуропаның қазіргі халықтарының қалыптасуында маңызды рөл атқарған. С.П.Толстов Арал өңірінің этникалық тарихының маңыздылығын «Аралдық этногенез түйіні» деген анықтама беру арқылы көрсетеді. Сырдарияның төменгі ағысы көне заманнан бері жарқын өркениет ошағы болғандығын айқындайтын ескерткіштерге бай. Олар туралы алғашқы деректерді біздің заманымызға дейінгі І мыңжылдықтың орта кезеңінде өмір сүрген ежелгі Грек, Рим, Парсы елдерінің көрнекті тарихшылары мен жихангез географтарының еңбектерінен кездестіреміз. Орта ғасырлардағы Ұлы Жібек Жолымен сапар шеккен араб, парсы, Европа елдерінің ғалымдары мен саяхатшыларының, елшілері мен әскери мамандарының еңбектері толықтырады. Алайда, ғылыми археологиялық қазба жұмыстарын негізінен Екінші дүниежүзілік соғыстан кейін КСРО ҒА Хорезм археологиялық-этнографиялық экспедициясы 1990-жылдарға дейін кең көлемде жүргізді. Қызылорда облысы – Оңтүстік Қазақстан, Сырдарияның орта және төменгі ағысы, оған кіретін Қаратау қыраттарынан бастап Арал алқабының көп жерін алып жатыр. Сырдарияның төменгі ағысы қалаларның алғашқы өлкетанушылық кезеңі келетін болсақ осы аймақта орын тепкен ортағасырлық қалалар мен қоныстары оның ішіндегі Жанкент қаласы, Асанас қаласы, Сырлытам қаласы, Шірік - Рабат қаласы, Жент қалаларына патшалық Ресей тарапынан осы аймақты барлау жүргізу үшін әр түрлі ғылыми экспедициялар жіберілді. Осы зерттеулердің алғашқысы Жeтiacap қалалары туралы ғалым саяхатшы этнограф А.И. Левшиннің 1832 жылы жарық көрген Орыс географиялық қоғамының хабарламасының бірінші бөлімінде Сыpдaрияның төменгі ағысындағы ескерткіштері жайлы оның ішіндегі Жанкент, Сырлы-там қала, Күйік там қалалары жайлы сипаттама береді. Жeтiacap қаласы жайлы оның орналасқан аймағы Қуаңдария арнасы жайлы деректі кездестіріп отырмыз. Жeтiacap Жанкент қалалары деректер жазып қалдырады. Сыр өңірінің археологиялық ескерткіштері мен табиғи-географиялық жағдайы туралы мәліметтер А.И. Макшеевтің 1856 ж. «Морской сборник» жинағында жарық көрген «Описание низовьев Сырдарьи» мақаласында жазылған. Ол Сыpдaрияның төменгі ағысында орналасқан ескерткіштерді бірнеше түрлерге бөліп, олардың арақашықтығын есептеп, обалар мен қалаларды тізімге алады. Бұл сипаттамада айтылып отырған ескерткіштер қазіргі Қызылорда облысының Жалағаш пен Қармақшы аудандар ортасында орналасқан Кіші Қара acap және Көктонды обалары болып табылады. Ол 1867 ж. «Санкт- Петербургские ведомости» және «Русский инвалид» газеттерінде жарияланған мақалаларында қала қирандылары жайлы сипаттамасын жазады. Олардың ішіндегі Райым бекінісі,(қазіргі Арал ауданы аумағында ), Хожанияз бекінісі, Қамыс Қорған бекінісі, (қазіргі Жалағаш ауданы аумағында ) Ақмешіт бекінісі (қазіргі Қызылорда қаласы ) жайлы мәлімет беріп олардың жоспарын қағазға түсіреді және аймақта отырған халықтың этнографиясы, тарихы жайлы біраз еңбек қалдырды. Осы жазылған естеліктері кейінен 1896 жылы «Путешествия в Киргизская степямь Туркестанскому краю » еңбегі және бірнеще мақаласы жарыққа шықты. Жeтiacap қалалары жайлы деректі, аңыздарды жинастырған алғаш 1865 ж. басылып шыққан «Мaтeриaлы для гeoгpaфии и стaтистики России, собранные офицерами генерального штаба» жинағында Бас Штaб пoдпoлкoвнигi Л.Мейердің «Киргизcкая cтeпь Oрeнбyргcкoгo ведoмства» атты мақаласында осы өңірлердің қала қирандырларына байланысты VIII-бөлімінде « Развалины в степи соединения с преданами жителей ». Бұл мақаласында Жанкент қаласы мен Бегім ана ескерткіштеріне тоқталып, басқа ескерткіштерді үш топқа, кезеңдерін бөліп қарастырады. Сыpдaрияның төменгі ағысындағы Жаңадария мен Қуаңдария арналарның бойында орын тепкен қала қирандыларына сипаттама береді. Oсы aймақта oрнaлaсқaн Жeтiacap қaлaларынaн бөлeк, Жaнкeнт қaлaшығын aлғaш бoлып қaзба жұмыcтaрын жүргiзгeн П.И.Лeрх бoлды. 1858 жылдың мaуcым aйындa aрхеологиялық кoммисияның тaпcырыcы бoйынша П.И.Лерх Жaнкент қaлacынa зeрттeу жүргiзіп, қaлaның жoспaрын түсiрeді. Oрыc Импeратoрлық aрхеология Қoғaмының мүшecі П.Лeрхтің осы зepттeулeр aясында «Aрхеoлoгичскиe пoeздка в Тyркeстанcкий крaй в 1867 гoду» aтты кітaбы жaрық көрдi. Cырдың төменгi aғысын тaрихи-гeогpaфиялық зeрттeyдiң eң бiр үлкeн төңкeрістік уақыт Орта Азиядағы алғашқы ғылыми қоғам – 1895 жылы құрылған Түркіcтaн аpхeoлoгия әуeсқoйлaры үйiрмeсінің қызметімен тікелей байланысты болды. Үйірме жиырма жылдан аса (1895-1917 жж.) Орта Азия мен Қазақстанның археологиялық және материалдық мәдениетін зерттеумен айналысқан, сол кезеңдегі гуманитарлық ғылымдар саласындағы мамандандырылған жалғыз ғылыми-өлкетанушылық қоғамдық ұйым еді. В.В. Бартольд, А.Симонов, В.В. Радлов, В.Смирнов, В.А. Каллаур, А.Кастанье сынды көптеген білікті ғалымдар мен шығыстанушылар есімдері Түркістан археология әуесқойлары үйірмесінің жұмысымен тығыз байланысты. Түркістан археология әуесқойлар үйірмесінің келесі бір мүшесі Каллаур В.А. 1898-1899 жылдары Перовск уезіндегі (қазіргі Қызылорда облысы) Сығанақ, Асанас, Жент қалаларына барлау жұмыстарын жүргізіп, мәліметтер жинақтап, 1900 жылы Туркестанские ведомсти газетінде өзінің мақалаларын жариялады. Мақаласында Сыpдaрияның төменгі ағысындағы орналасқан қалаларды 1219 жылы Шыңғысхан жорықтарынан кейін өмір сүруін тоқтатқан деп тұжырым жасайды . 1911 ж. Түркістан археология әуесқойлары үйірмесінің мүшесі А.Кастаньенің Сыр бойындағы археологиялық ескерткіштеріне жасаған сипаттамасы оның «Древности киргизских степей и Оренбургского края» деген еңбегінде берілген. Осы еңбегінің қайта басападан 2007 жылы шыққанында «Перовский уезд» бөлмінде Шірік- Рабат қала қорымы, Орынбай қала, Сырлытам кесенесі мен қаласы, Сараман қоса, Бегім ана мұнаралары, Күйік қала қаласы, Жанкент қаласы ,Жент қаласы, Асанас қаласында болады. Келесі деректер кешені Хоpeзм apхeoлогиялық-этнографиялық экспедициясы тарапынан жүргізілген ғылыми- зерттеу жұмыстары нәтижесінде жинақталды. ХХ ғасырдың 30-90 жылдары Сыр өңірін зерттеуде, әсіресе Сырдариянның төменгі ағысында зерттеу жұмыстарын жүргізген Хорезм археологиялық экспедециясының орны ерекше. 1935 жылы КСРО ҒА Кеңес одағының шет аймақтарын мекендеуші бұратана халықтар мен тайпалардың тарихы мен мәдениетін зерттеу туралы қаулы қабылдап, Орта Азия мен Қазақстан жеріне бірнеше кешенді экспедициялар аттандырады. Сол кездің өзінде экспедеция жайлы қызу талқыға түсіп археолог ғалымдардың қызығы Орта Азияның оның ішінде Қазақстан, Өзбекстан, Түркіменістан территориясында орналасқан мұсылмандық дәуірге дейінгі бұл територияларда өмір сүрген тайпалардың діни-наным сенімі, салт-дәстүрлері және құнды археологиялық ескерткіштері зерттеу мәселесі тұрды. 30-жылдардың ортасына қарай осы териториялраға кең көлемді экспедециялар аттандырылды. Алғаш ХАЭЭ-сы жетекші көрнекті ғалым С.П. Толстовтың жетекшілігімен 1937 жылы өз жұмысын бастады. Казіргі Өзбекстаның Республикасының территорисы Әмударияның төменгі ағысын зерттеуден басталды. Хорезм экспедециясының Ұлы Отан соғысы басталам дегенше дейін жұмыс ауқымы, өте үлкен төрт далалық қазба жұмыстары жүргізіліп . 1000 км-ді шөлдің кемелері түйелермен артқа тастап, Әмударияның оң жақ сол жақ жағалауларынан көптеген археологиялық ескерткіштері ашылған. Ашылған ескерткіштердің топографиялық жұмыстары жасалып, қазба жұмыстары жасалынды. Осы экспедециясының ауқымды жұмысы (1937-1940 ж) аралығы болса, бұл аралықтағы экспедециясының Ресей ғылым акедемиясы Н.Н. Микулхо Маклай атындағы этнология және антрополгия институтының Еуразия археология бөлімнің мұрағаттарында сақтаулы тұр. Хорезм экспедециясының жұмысына 1941-1945 жылы Ұлы Отан соғысның басталуына орай экспедеция өз жұмысын уақытша тоқтата тұрды. Хорезм экспедециясы бес жылдық үзілістен кейін Ұлы отан соғысы аяқталғанан кейін 1946 жылы жаңа қарқын алды. Экспедеция ұшақпен,көптеген автакөлікетрмен толықты. 1946 жылдан басталған, бұл кешенді экспедеция болғандықтан құрамында: археологтар, этнографтар, топографтар, геологтар, топырақтанушылар, гидрологтар сынды түрлі ғылым салаларының мамандарын біріктірген аса ірі бұл экспедиция ауқымды зерттеу жұмыстарын бастаған еді. Хорезм экспедециясының ауқымды жұмысы осы тұста басталды деп айтуға болады. С.П. Толстов жетекшілік еткен бұл экспедеция Орта Азиядағы ауқымды экспедеция, техникалық жағынан бәрі қамтылған, Нукус қаласында(қазіргі Қарақалпақстаның астанасы) экспедеция жиналатын тұрақтайтын орын болған. Осы экспедецияның мүшелерін техникаларды алу жіберу осы жерден Мәскеу қаласына жөнелтілтіп отырған. Осы екінші кезеңде Хорезм археологиялық экспедециясының бірнеше ғалымдар қалыптасып шықты. Солардың ішіндегі белгілі археологтар: М.И. Итина, Е.Е. Неразик, Б.И.Вайнберг,Л.М,Левина, А.В. Виноградов, Ю.А. Рапопорт,О.А. Вишенвская, М.Г. Воробьева, Н.Н. Вактурская және т.б ғалымдарды тәрбилеген үлкен мектеп болды. С.П. Толстовтың арласумен 1948 жылы Сырдарияның төменгі ағысндағы зерттеулер жүргізілді. Бұл зерттеу әуебарлау болатын үлкен осының нәтижесінде Сырдарияның ежелгі арналары – Інкәрдария және Жаңадария бойындағы Шірік-рабат мәдениетінің ескерткіштері (Шірік-рабат, Бұланды, Бәбіш-мола қала жұрттары) сонымен қоса сақ тайпаларының қоныстары, обалары («шлакты» обалар), ортағасырлық (Бестам қала, Жент, Құм қала) қалалар және кейінгі орта ғасырлық ескерткіштеріне (қазақ мазарлары XVIII-XIX ғ.ғ. және қарақалпақтардың елді мекендері) жүргізілді. Сырдарияның арналары Қуаңдария мен Ескідариялыққа қарай жүріп, Жетіасар кешенінің қалаларын ашты. Жетіасар мәдениеті – Сырдарияның төменгі ағысындағы, оның ескі арналары Қуаңдария мен Ескідариялықтың бойында орналасқан көне ескерткіштер тобының жиынтық атауы (б.з.д. І-мыңжылдықтың соңы – б.з. ІХ ғ. басы). Бұл ескерткіштердің өзіндік ортақ ұқсастығына қарай бір мәдениетке топтастырып, олардың негізгі бөлігі шоғырланған Жетіасар шатқалының атыменен Жетіасар мәдениеті деп атаған. ХХ ғасырдың 60-жылдары ХАЭЭ- сының жетекшісі С.П.Толстов қайтыс болумен экспедеция бұрынғыдай қатты қарқын болмады қаржыландыруда тоқтатылады. Бірақ сол кездері жүріп жатқан «Сібір жобасы» қазба жұмыстарына көп көмек болды (1986 жылы бұл жоба тоқталыды). Бұл жобаның мақсаты Сібір суының арнасын Арал теңізіне қарай бұру еді, бірақ жобаның экологиялық салдарын ескере отырып талас тартыстан кейін жұмыс тоқтатылды. ХАЭЭ-сының көп жылғы жұмыстарының нәтижесінде, көптеген қоныстар тұрақтар орны, антикалық қалашықтар, орта ғасырлық қалашықтар кешені ашылды. Осы экспедециядан тәрбиленген үлкен ғалым профессорладың еңбектері жарық көрді. Бұл экспедецияның тағдыры Орта Азиядағы Аралға құйтын екі ірі өзенің Әмудария мен Сырдарияның жағалауларын зерттеуде үлкен рөл атқарды. Экспедецияның зерттеулернің нәтижесінде, қалдырған көп мұрағат қалыптасты, көптеген суреттер еңбектер естеліктер жарық көріп жатыр. Сырдарияның төменгі ағысынын кеңестік кезеңде жүргізілген зерттеу барысында бұл аймақтан әр кезеңде өмір сүрген ортағасырлық қалалар табиғи-экологиялық ахуалдың өзгеріске ұшырауы саяси-этникалық жағдайлар бұл ауданды мекен еткен тұрғындарының көшіп-қонуын, яғни аймақтың тарихи сипатының түбегейлі өзгеруіне әкелді. Ортағасырларда Сырдарияның арналарының қайта суланған Іңкәрдария мен Жаңадария арнасына су қайтадан аға бастады. Сырдарияның төменгі ағысындағы ортағасырлық қалаларды географиялық орналасу ерекшелігіне байланысты үш топқа бөліп қарастыруға болады: Қуаңдариялық, («батпақты қалалар»), Іңкәрдариялық және Жаңадарияның бойындағы ортағасырлық қалалар деп қарастыруға болады «Батпақты қалалар». Бұл терминді ХАЭЭ-сының жетекшісі С.П. Толстов енгізген бұл қалашықты мекен еткен халықтар ІХ-Х ғғ Қуаңдария сағасының жағалауында Жанкент, Күйік қала, Кескен Күйік қала сынды үлкен қалаларда өмір сүрген қалаларды жатқызған. Сырдарияның төменгі ағысынадағы Іңкәрдария бойындағы оғыз кезеңіне жататын ортағасырлық қалалар 1959, 1960-1961, 1968 жж. ХАЭЭ зерттеулері негізінде ашылды. Бұл қалалардың пайда болуына Х-ХІ ғғ. Оғыз мемлекетіндегі саяси жағдайлардың шиеленісуі және осы уақытта Іңкәрдарияның бассейініндегі ірі қоныстар: Асанас, Сырлытам қала, Заңғар қала, Сайқұдық қала және Қақ қалашығы жатқызылған. Жаңадария бойындағы орта ғасырлық қалашықтар ХІV-XV ғғ мерзімделеді. Олардың қатарында Женд, Бештам қала,Қожақазған, Құм қала сияқты қалалар белгілі болып отыр. Еліміз егеменді алғанан кейінгі зерттеу жұмыстары 1998 жылы Қорқыт Ата атындағы Қызылорда мемлекеттік университетінің тікелей бастамасымен барлау экспедициясымен байланысты болды. Осы барлау экспедициясының құрамында Ә.Х. Марғұлан атындағы Археология институтының бас ғылыми қызметкері, тарих ғылымдарының кандидаты Ж. Құрманқұлов және халықаралық «Тұран» ғылыми орталығы ұйымдастырған экспедиция (жетекшілері А.Н. Алматов, Ж.Құрманқұлов) болды. Облыс территориясының оңтүстігіндегі Сырдың көне арналары Іңкәрдария, Жаңадариядан бастап терістігіндегі қазіргі Сырдың аралығында барлау жасап, көптеген қалалар мен елді-мекендерді тауып зерттеді, ұзақ жылдарға арналған ғылыми зерттеулердің бағдарламасын жасады  Бір айта кететін жайт Қорқыт Ата университетінде Сыр өңірінің тарихын зерттеуге үлес қосқан профессорлар М.Қ. Кереев, А.Х. Айдосов,және Ә.Жақыпұлы сияқты ағаларымызды айта кеткен жөн. 2001 жылы Арал теңізінен табанынан табылған кердері мавзолейіне, Арал Асар елді мекендеріне археолог Т.Мәмиевтің жетекшілігімен жасақталған кешенді зерттеу жүргізілді. Бұл кісінің 2005 жылы «Сырдың төменгі ағысы бойында ортағасырлық қалалар» атты кандидаттық диссертациясын қорғалып, өңірдегі бірнеше ортағасырлық қалаларда шағын қазба жұмыстарын жүргізеді. Соның ішіндегі Асанас, Қышқала,Сығанақ қалаларына қазба жұмыстарына Қорқыт Ата Қызылорда университетінің оқытушылар мен студентері атсалысады . Елбасы Н.Ә. Назарбаевтың тікелей бастамасымен мемлекеттік «Мәдени мұра» бағдарламасы бойынша 2004 жылы құрылған Ә.Х. Марғұлан атындағы Археология институтының Шірік-рабат археологиялық экспедициясының (басшысы Ж.Құрманқұлов) жеке барлау отряды (отряд жетекшісі Тәжекеев Ә.) 2006-2007 жылдары сыр өңірінде орналасқан ескерткіштерге барлау жұмыстары жүргізілген. Бұл археологиялық барлаулар Сырдарияның төменгі ағысындағы археологиялық ескерткіштерге жүргізілді. Қызылорда облысында орналасқан қалашықтар мен архитектуралық ескерткіштері есепке алынды. Нәтижесінде бұл кітап болып басылып 2007 жылы орыс тілінде, 2011 жылы қазақ тілінде «Қызылорда облысының ескерткіштер жинағы» деген атпен шығарылды. 2004 жылы Қызылорда қаласында «Арал аймағының археологиялық зерттелуі, жетістіктері мен болашағы» атты халықаралық ғылыми конференциясы болып өткен. Осы әрі тағы келелі іс Арал маңының ежелгі және ортағасырлық тарихын кешенді зерттеу мақсатында Қорқыт Ата атындағы Қызылорда мемлекеттік университеті мен Ә.Х. Марғұлан атындағы Археология институты және РҒА Н.Н. Микулхо-Маклай атындағы этнология және антропология институты Германияның Тюбенген университеті қазіргі таңға дейін Жанкент шаһарында кешенді зерттеу жұмыстары жүргізіліп жатыр. Сырдарияның төменгі ағысында орналасқан ескерткіштерді зерттеу әрі қарай ғылыми айналымға енгізу мақсатында университет жанынан 2011 жылдың қазан айында ашылған «Археология және этнография» ғылыми зерттеу орталығы ашылды. Ғылыми-зерттеу орталығының құрылымында археологиялық заттарды сипаттап, өңдеп, қалпына келтіретін зертханасы және жәдігерлерді қоятын оқу көрме залы бар. Бұл ғылыми-зерттеу орталығының мақсаты, Қызылорда облысында орналасқан антикалық және орта ғасырларды зерттеу, қорғау, археология және этнография салалары бойынша зерттеулер жүргізу және тарихи құндылықтарды Қазақстан халқына насихаттау отансүйгіштік тәрбиелеу болып табылады. 2011-2014 жылдарға арналған ғылыми техникалық жобаларға жарияланған конкурсының нәтижесі бойынша «Сырдарияның төменгі ағысы қалаларының ортағасырлық кезеңдегі этномәдени байланыстардағы рөлі (Жанкент қала жұрты)» және «Оңтүстік-шығыс Арал маңын мекендеген ежелгі тайпалардың дүниетанымы мен идеологиясы және наным-сенімдері мен ғұрыптары» атты тақырыбында «Археология және этнография» ғылыми зерттеу орталығы кешенді зерттеулерін жүзеге асырылды. Осы жерде Сырдарияның төменгі ағысын зертеуде, үлкен үлестерін қосып жүрген Ә.Х. Марғұлан атындағы Археология институты ғылыми қызметкері көрнекті ғалым тарих ғылымдарының кандидаты Ж.Құрманқұлов және Ресей ғылым академиясы Н.Н. Миклухо-Маклай атындағы этнология және антропология институтының Еуразия археологиясының жетекшісі тарих ғылымдарының кандидаты И.А. Аржанцева, осы кісілердің қатысуымен археология қарыштап дамып келеді. Алғашқы ғылыми еңбектері 2013 жылы университетімізде «Құм басқан өркениеттер» деген атпен кітап-альбом жарық көрді. Бұл еңбекте біздің өңіріміздің зерттелуіне, тарихына үлкен үлес қосқан Хорезм археологиялық экспедициясының естеліктері және кейінгі тәуелсіздік алған жылдардағы археологиялық зерттеулер деген екі бөлімнен тұрады. 2014 жылдан Қызылорда облысы әкімі Қ.Көшербаевтың қолдауымен облыс аумағында Шірік-Рабат қала қорымы (жетекшісі Ж.Құрманқұлов), Жанкент (жетекшісі Ә.Тәжекеев), Сортөбе (жетекшісі Ә.Ә.Тәжікеев), Сығанақ және 2018 жылдан Қышқала (Баршынкент), (Археолог халықаралық ғылыми зерттеу орталығы жетекшісі М.Елеуов), 2020 жылдан бастап Асанас (жетекшісі Ә.Ә.Тәжікеев) ортағасырлық қалаларында тұрақты қазба жұмыстары жүргізіліп келе жатыр және олардың нәтижелері әр түрлі ғылыми конференцияларда жарияланып келе жатыр. 2018 жылы Қызылорда облысы әкімдігі қолдауымен «История исследований Хорезмской экспедиции на землях Сыра» атты еңбек шығарылды. Кітап-альбом КСРО ҒА Хорезм археологиялық-этнографиялық экспедециясының 1946-1990 жылдары Сырдарияның төменгі ағысында жүргізілген зерттеулерінің архив материалдары, фотосуреттері, сызбалары далалық күнделіктерінің көшірмелері, ғылыми есептері жәдігерлердің суреттері жарыққа шықты. Бұл жинақтың айта кететіндігі І бөлімі Сырдарияның төменгі ағысы Жетасар қалаларында жүргізілген зерттеулердің нәтижелері берілген. Қазіргі таңдағы Бәбіш-мола, Жанкент, Сортөбе, Асанас, Қышқала және Сығанақ қалаларында жүргізіліп жатқан археологиялық зерттеу жұмыстары болашақта ашық аспан астындағы музей дайындау мақсатында жүргізіліп жатыр. Сырдарияндағы бойындағы қалалар Еуразияның Ұлы далалық белдеулерін жайлаған бақташылар мен шұратты жер өңдеушілер арасындағы үнемі байланыс аймағы ретіндегі, көші қон және сауда жолдарының өзіндік қиылысы ретіндегі маңыздылығын дәлелдей түседі.