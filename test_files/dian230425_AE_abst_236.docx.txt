Аңдатпа
Шойтөбе қалашығында (Түркістан оазисі) басталған жүйелі археологиялық зерттеу жұмыстары үстіңгі құрылыс қабатының мерзімделуіне байланысты жаңа деректермен толықты. Қалашықта басталған стратиграфиялық және топографиялық зерттеулер, осы жерде орналасқан қаланың XIV ғ. бірінші онжылдығында өмір сүруін тоқтатқанын дәлелдейді. Негізгі параметрлері бойынша тек осы қала ғана аумақтың ортағасырдағы астанасы-тарихи Шауғар қаласына деуге лайықты. Бұған, шахристанда қазба барысында табылған шытырмалы қыш ыдыстар және нумизматикалық кешендері дәлел.
Түйін сөздер: археология, қалашық, мәдени қабат, құрылыс қабаты, керамикалық кешен, шахристан, фалс, дирхам, тиын, кайдуидтер, үгедейліктер, шағатайлықтар