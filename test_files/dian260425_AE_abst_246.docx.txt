Аңдатпа
Күлтөбеге жүргізілген жүйелі жұмыстардың нәтижесінде алынған жаңа археологиялық материалдар Түркістан қаласының жасын б.д., бәлкім б.д.д. бірінші ғасырына (б.д.д. ІІ–І ғ.ғ.) дейін көнелетуге мүмкіндік берді. Мақалада Ясы қалабекінісінің ежелгі цитаделіндегі қамалды тазалау барысында алынған нақты артефактілер мен стратиграфиялық бақылаулар келтіріледі. Қамалдың, жалпы цитадельдің түпнұсқалық жоспарлануы, қоршап жатқан, дұрысында алты қырлы қабырғасының кем дегенде екі реконструкциялық кезеңнен өтуі жергілікті сәулет өнері дәстүрінің ежелгі бастауынан мәлімет береді.
Түйін сөздер: археология, құрылыс деңгей жиегі, бекініс қабырғасы, күмбез, аркалар, цитадель, кушандар, сарматтар, бастион, қорғаныс жүйесі, пақса