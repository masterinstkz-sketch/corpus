ТҮРКІСТАН ҚАЛАСЫНЫҢ ПАЙДА БОЛУЫ ХАҚЫНДА


Осыдан тура отыз жыл бұрын «Қазақ тарих және мәдениет ескерткіштерін қорғау қоғамы» жинағының үшінші шығарылымында менің «Түркістанға қанша жыл?» атты тақырыпта шағын мақалам жарияланған болатын. Оның алдын- да бірнеше маусым Ескі Түркістан қаласында қазба жұмыстары жүргізіліп, өлкенің тарихи топографиясы мен ортағасырлық мәдениет бойынша жергілікті ескерткіштердің материалдықмәдениетінің ерекшеліктері зерттелген еді. Дегенмен, ол кездерде аймақта жүйелі археологиялық зерттеулер жүргізілмеді, қандай да бір жүргізілген қазбалардың өзі Қожа Ахмет Ясауи кесене-ханакасының қорғау аймағындағы сол немесе басқа да архитектуралық-археологиялық ескерткіштерді реставрациялау тапсырмасымен «байланысты» болды. Бұл дәстүр Михаил Евгеньевич Массонның кезінде-ақ басталады. Алғашқы кәсіби археолог 1928 ж. Қожа Ахмет Ясауи кесенесіндегі ханаканың еден деңгейін анықтау, кейіннен қабатталған «мәдени қабат» астындағы жерлеу орындарын, іргетасының құрылымын зерттеу мақсатында іргесіне археологиялық қазба жұмыстарын жүргізгендігін айтып өту керек. Дегенмен, қазақстандық археолог Т.Н. Сенигованың кесененің «қорғау аймағындағы» дәстүрлі «реставрациялық мақсатта» жүргізген жүйелі зерттеулерінен басқа, қала аумағында тарих пен мәдениетке қатысты ғылыми-зерттеу тапсырмалары қойылған еді. Оның ішінде, ол «қоқандық арка» аумағында стратиграфиялық қазба жұмыстарын жүргізеді. Сонымен қатар, Күлтөбеде ежелгі мәдени қабаттарына дейін жету керек деп есептелген үлкен қазба жұмысы басталады. Бірақ бұл қазба қысқа мерзімге  ғана  созылып,  жұмыс жетекшісінің есебі бойынша 1,5– 1,8 м тереңдікке, қолдан тұрғызылған стилобатқа дейін жетеді. Олай болса, Түркістанның ежелгі, алғашқы қабаттарын зерттеу тапсырмасы немесе қаланың «жасын» анықтау жұмысы шешусіз қалған. Иә, қазақстандық археологтардың алдына мұндай тапсырма қойылмады, яғни әлеуметтік-саяси тапсырма болмады. Дегенмен, көрші және туыс Өзбекстан мен Тәжікстанда ежелгі тарихи қалалардың жасын анықтауда «археологиялық жарыс» басталып кеткен болатын. Самарқанд, Душанбе, Ташкент, Бұхара және басқа да беделді қалалар өздерінің жасын 20–27 ғасыр деп көрсетті. Кей кезде қалаларды, көршілерін көре алмаушылық пиғылда санғасырлық жасы хабарланғаннан кейін де, біраз жыл өткізіп барып, бірнеше ғасырға көнелетті. Солай, алдында болып өткен мерейтой құрметіне жасалған, палау пісірген қазанның ошағы суымай жатып кезекті «мерейтойы» жарияланды. 1982 ж. Б.Т. Тұяқбаеваның ҚазКСР ММ «Түркістан ма- мандандырылған ғылыми-реставрациялық шеберханасы» басшысы болып тұрған уақытта қолғабыс етумен біз Күлтөбеге, біршама шығысындағы төбенің құлама жиегіне шағын стратиграфиялық қазба салған болатынбыз (сур. 1). Осы жердегі қазба 6–7 м тереңдікте жатқан (12–14 қабат) материкке жетіп, жеті бірізділікті мәдени қабат анықталды. Бұл Түркістан қаласы үшін жаңа материал ретінде есептеліп, келесі бастапқы жарияламдарға негіз болды. Біздің бұл болмашы нәтижелеріміз Түркістан қаласының пайда болу мерзімін бірден 700 жыл «ғасырлар қойнауына» жылжытып, «кезіндегі» оғаштау көрінетін жарысқа түскендей болдық. Өйткені оған дейін, шын мәнінде ХІІ ғ. бұрынғы қала туралы ешқандай дәлел болмады, яғни мұнда Қожа Ахметтің алдындағы өмір жайында не жазбаша деректерде, не археологиялық артефакті кешенінде мәліметтер болған жоқ. Тіпті осы қаланың өзінің дәлелді баламалануы болмады. Біздің ұсынысымыз алдын ала сол Күлтөбеге ұсынып отырған мерзімді немесе оны тіпті көнелетуді қосымша негіздеу үшін мақсатты зерттеу жұмыстарын жүргізу болғанымен, құрылымдық жауап дәйексіз қалды. Сонымен, 2000 жылы Түркістан қаласының 1500 жылдығы тойланды. Басқа дәлелді мерзімді негіздеу ол кезде болған да жоқ. Бұл мерзім салтанатты мерейтойды жасаушыдан шын  мәнісінде  ерекше  шығынсыз «пайда болды»: қаланың пайда болуы мерзімін анықтау үшін жалпы қандай болса да қаражат бөлінген жоқ, ол жолай, реставрациялық тапсырмаларды шешу барысында бекітілді. Сол уақытта көршілерде осы мақсатта арнайы көп жылға жақсы қаржыландырылған археологиялық экспедициялар жұмыс істеді. Олардың кейінгі бірінің мысалы – Ресей Федерациясындағы Қазан қаласының пайда болу мерзімін анықтау. Тарихы «тарих қойнауына» тереңдеп кететін сол немесе басқа да қаланың пайда болу/іргесінің қалану уақытын негіздеу жай ғылыми тапсырма емес. Тіпті бұл мәселенің шешімі ғылым саласына да жақындамайды, бұл мәселенің шешімі  саяси  қызығушылық,  егер


Сур. 1. Ескі Түркістан қаласының аэрофотосуреті 


шын мәнінде ғылым аясында қалған болса, мамандар ұжымының мақсатты күшін талап етер еді. Жазбаша деректерде сенімді мәліметтер болмаған жағдайда, көбінде мұндай қатынас барлық ерекшеліксіз Қазақстанның ортағасырлық қалаларында болып тұрады, онда сапалы деректанулық базаны құрудың ұзаққа созылған және еңбек шығыны кезеңі керек. Әрине, оның негізінде мақсатты және жүйелі археологиялық зерттеулердің материалдары жатуы қажет. Мысалы, Қазан қаласының пайда болу уақыты жөніндегі мәселелерді шешу барысында қаланың өзі мен төңірегіне бес жыл бойы жүйелі кең көлемді археологиялық зерттеулер жүргізілді. Негізгі зерттеу нысаны Казанка өзенінің Еділге қояр жеріндегі мүйісте, бұрындары бекітілгендей Кремлевский төбесінде қаланың ежелгі орталығы орналасқандығы сөзсіз. Әйтсе де, сол уақытта Қазан археологиялық тұрғыдан айтарлықтай жақсы зерттеліп, ғылыми айналымға қаланың стратиграфиялық шкаласы енеді (А.Х. Халиков), сонда да, мұнда тағы 22 қазба жұмыстары жүргізіліп, ғылыми-жаратылыстану аналитикалық зерттеулердің алуан түрлеріне тартылған (тұқым- тозаңдық, термолюминосценттік, дендрохронологиялық және т.б.) көлемді әртүрлі материалдар алынады. Осы материалдарды зерттеуде әлемнің 20-ға тарта еліндегі ғылыми орталықтардың мамандары тартылады. Олай болса, Қазан стратиграфиясының моңғолдарға дейінгі өмірі, ең алғашқы қабаты толығымен дәлелденіп, қаланың мыңжылдық жасы негізделеді. 
Неге 1500 жыл? 1982 ж. басталған  ханака-кесенеден  300  м қашықтықтағы Күлтөбенің шамамен 70 ш.м. алаңына жүргізілген стратиграфиялық қазбаның ең төменгі 10–12 ярусынан қандайда бір құрылыстың белгісі жоқ күлді қабат (қалыңдығы 1,5 м астам) ашылады. Табылған заттар негізінен қолмен жапсырылып жасалған қыш ыдыстардың санаулы сынығы, сопақша келген тас дән үккіштер мен тас құралдардың – қаққыш, түйгіш және т.б. сынықтары болды. Дегенмен бұл жерден табылған бұйымдар құрылыстың еденіне «байланысты» емес, шартты түрде белгіленген бірінші (ең ежелгі, субстрат) құрылыс деңгей жиегінің (1ҚД), жалпы 0,5 м қалыңдықтағы мәдени қабаты материктің үстінде жатыр. Мұндай субстратты күлді қабат Сырдария алқабындағы бірқатар ортағасырлық қалалардың (Отырар, Шойтөбе және т.б.) стратиграфиясына тән екендігін айтып өткен жөн. Дұрысын айтқанда, бұл стратиграфия толық зерттелген қалалардың барлығына қатысты. Дәл осындай,жалпы қалыңдығы 0,5 м күлді қабатты «үйіндіні» 1962 ж. М.С. Мерщиев Тараз шахристанының мәдени қабат стратиграфиясының негізінен табады. Бұл қабат заттарға өте жұпыны болған және оның үстін 10–20 см қалыңдықтағы ұсақ жұмыр тасты қабат жауып жатқан. Автор мұны, яғни тас қабатын Талас өзені тасқынының ізімен түсіндіреді. Бұл қабатты М.С. Мерщиев б.д. бірінші ғасырына жатқызады, бұған Е.И. Агеева келіскенімен, А.Н. Бернштам Тараз стратиграфиясындағы субстратты қабатта біршама ерте кушандық материалдардың барын және оны б.д.д. бірінші ғасырға мерзімдеуге болатынын айтқан . Күлтөбенің бірінші құрылыс деңгей жиегінен жиналған баржоғы 23 сынық деп есептелген керамика кешенін ыдыстардың кескіндік бөліктері құрайды. 1ҚД үстіне қабатталған екінші құрылыс деңгей жиегінен (8–9 ярустар) өлшемі 40×20×9–10 см болатын шикі кірпіштен қаланған, мықты қабырғасының қалыңдығы 1,4 м дейін баратын бес бөлменің қалдықтары анықталған болатын. Бөлмелерден тар әрі аласа сыпалардың орны анықталды. Күлтөбенің осы екі субстратты қабатынан табылған керамикалардың пішіні, жалпы бірқатар морфологиялық белгілері бойынша Ташкент оазисіндегі Минг- Урюк қаласының төменгі қабатының, Шардарадағы Ақтөбе І қаласының төменгі деңгей жиегінің керамикалары типіне жақын. Мұндай керамика Отырардағы стратиграфиялық қазбаның ХІV құрылыс деңгей жиегінен,Қостөбенің оңтүстігіндегі және Ботайтөбе қалаларының қабатынан және Түркістан ауданындағы Шаға ауылы маңындағы қорымнан кездескен. Бұл ұқсастықтар Күлтөбенің І–ІІ құрылыс деңгей жиегінің қатпарлану уақытын Отырар-Қаратау мәдениетінің ІІ кезеңі (IV–VI ғ.ғ.) уақытымен мерзімдеуге мүмкіндік береді. 3ҚД секторынан сәл жоғарыда жерленген жылқының табылуы, Күлтөбенің көне түркілік мәдениет шеңберіне  кіретінін  көрсетеді. Бұл табылым І–ІІ құрылыс деңгей жиегін б.д. бірінші мыңжылдықтың ортасына үлкен сеніммен мерзімдеуге болатынын көрсетті. Жерлеу шұң- қырын топырақтан тазалау кезінде бүлінген темір үзеңгі, темір ауыздық, сонымен қатар жалпақ күміс тоға және сүйектен жасалған жебе ұшы табылды (сур. 2). Осындай пішіндегі темір үзеңгілер VI–VII ғ.ғ. Еуразия даласында кеңінен таралған. Орта Азия мен Қазақстан аумағындағы жылқы және әбзелдерімен бірге жерленген жерлеу ескерткіштері VI–VII ғ.ғ. мерзімделеді. Бұл үрдіс Түркі қағанатының жаулап алуымен байланысты. Осыған ұқсас үзеңгілер мен бір шығыршықты ауыздықтар Самарқанд маңындағы жерлеу орындарынан кездескен. Екінші бір ұқсас үзеңгі Ташкент каналының құрылысы кезінде және Пенджикенттегі қазба барысында табылған. Пішіні жағынан ұқсас, бірақ, бетінде ешқандай оймышты бедерлері жоқ тоғалар  жақын жердегі Сидақ және Қаратөбе қалаларының VII–VIII ғ.ғ. жататын қабаттарынан және Тәжікстандағы Пенджикент қаласының VII ғ. мерзімделетін қабатынан шыққан. Аймақтағы ат әбзелдердің осындай және басқа да бөлшек бұйымдары Алтай түріктерінің VI–VII ғ. бірінші жартысындағы Кудэрге қорымының жерлеу мүлкіне өте ұқсас екендігі зерттеушілер тарапынан көрсетілген. Алтайдағы жылқымен жерлеу ғұрпы өзінің бастауларын хунну-сянбилер кезеңінен алады және ол дәстүр түркі мәдениеті қалыптасуының алғашқы кезеңінде, яғни VІ ғ. екінші жартысы – VIІ ғ. бірінші жартысында айтарлықтай қарқынды тарала бастаған .  Мүмкін  3ҚД секторындағы жерлеу шұңқыры аузынан табылған оттың қалдығы мен қыздырылған саздың табылуын


Сур. 2. Күлтөбенің үшінші құрылыс деңгей жиегіндегі жылқы жерленген орыннан табылған үзеңгі


да, жерлеу ғұрыптарының қатарына жатқызуға болатын шығар? Егер Күлтөбенің үшінші құрылыс деңгей жиегін VII ғ. бірінші кезеңіне жатқызсақ, онда төменде орналасқан ІІ және І құрылыс деңгей жиектерін IV–VI ғ.ғ. жатқызуға әбден болады, әрі бұл пікірімізді аталған құрылыс деңгей жиектерінен табылған керамикалық коллекция да дәлелдей түседі. Мамандардың пікірінше, Орта Азияда IV–V ғ.ғ. материалдық мәдениет формасы түбегейлі өзгерістерге ұшыраған және ең алдымен, маңызды этномәдени көрсеткіш болып табылатын тұрғын үйлердің сипаты өзгерген. Бұл жаңашылдықты IV–V ғ.ғ. шегінде Сырдария бойындағы «жетіасарлық» тұрғындардың көшіп-қонуымен және «қауыншылықтардың» Орта Азия оазистерінің ішкері бөліктерімен араласуымен байланыстыруға болады. Л.М. Левина жетіасарлық керамика пішіндерінің Сырдарияның жоғарғы ағысында, яғни Отырар-Қаратау және Қауыншы мәдениеттерінің аумағында жаппай таралуын ІІІ ғ. аяғы – IV ғ. басымен мерзімдеген. Бұл мәдени белгілердің енуінің маңыздылығы, сол мәдениеттің келбетін өзгертіп, ары қарай дамуы келесі, үшінші кезеңі, өзіндік ерекшеліктерге сай белгілер кешенімен сипатталады. Халықтың бұл жылжуы аясын Ферғана және Орта Сырдария аймағындағы сағана түріндегі жерлеу орындарының таралуымен байланыстыруға болады. Р.Х. Сулеймановтың пікірінше, Ерқорған қаласындағы ІІІҚД-дегі ғибадатхананың қалыптасуында да, осы кезеңдегі Оңтүстік Соғды жеріндегі  мәдениет  бейнесінде  де
Неге 2200 жыл? Арада біршама уақыт өткелі бері археология ғылымының кеңістігі ұлғайып, зерттеу бағыттары тереңдеп, аталған аймақтағы көне заманның тарихи- мәдени үдерістерін түсінуге жол ашты. Сырдария аймағында «сармат шеңберіне» кіретін халықтың б.д.д. бірінші ғасырында болғаны туралы нақты деректер белгілі болды. Мәселен, Шаштөбе (Ташкент оазисі) қаласының стратиграфиясынан «Орал маңы мен Арал маңынан, яғни солтүстік-батыстан келген- дердің» жерлеу құрылыстары нақты құжатталады. Бұл Бүргелік қоныстарының құланды орнынан да кездеседі, ондағы құрылыс деңгей жиегін Қауыншы мәдениетінің монументалды құрылысы жауып қалған .
Осы кезеңде ирригацияға ыңғайлы жерлердің барлығында жаппай қоныстану үдерісі белсенді жүріп, олардың әрқилы типтегі қоныстары мен оның жүйелері пайда болған, мұны «урбанизациялық жарылыс» деп сипаттаса да болады. Дұрысында осыған ұқсас миграциялық үдерістер Сырдарияның төменгі ағысында да орын алған секілді. Мұнда, Отырар оазисіне кіретін Арыс өзенінің бойындағы жәнетөменірек, Түркістаноазисіндегі бос жатқан жерлерге халық тығыз қоныстана бастаған. Күн сайын отырықшылық типтегі үй-жайлардың негізгі түрлері трансформацияланып жатады. Егер б.д.д. VI–III ғ.ғ. Соғды, Ферғана, Шаш қалаларында «жертөле» тәріздес дәстүрлі үйлер болса, б.д.д. ІІ ғ. жер бетіне салынған үйлер саны көбейіп, үйдің ішкі интерьері Хорезмдегі сияқты, ең алдымен бұрынырақ осы аймаққа тән емес «П» немесе «Г» тәріздес сыпалар ұйымдастырылады. Тұрғын бөлмелердің  интерьері  өзгешелеу болды: үш немесе төрт қабырғаның бойымен кірпіштен соғылған сыпа созылып, ортасына ашық түрдегі алау-ошақ орналасса, сыпалардың біріне тандыр ошақ жасалған. Шынында да, тұрғын бөлмелердің жоғарыда сипатталған құрылымы антикалық кезеңдегі Орта Азия қалаларында белгісіз болып келген. Бірақ тура сол кезеңде мұндай интерьерлік ерекшелік Сырдарияның төменгі ағасындағы Жетіасар мәдениетіне тән тұрғын үйлерде кездеседі. Осы аймақта ұзақ жылдар бойы тұрақты жүргізіліп келген зерттеу жұмыстары көрсетіп отырғандай, б.д.д. ғасырлардың соңында қорғанысы мықты бекіністердің ішіндегі «тұрғын бөлімдердің» ортасына ашық типтегі ошақ-алтарь, ал оның айналасына қабырғаның периметрі бойынша аласа  жантайма  сыпа  орналасқан


Сур. 3. Ежелгі цитадель құрылысы. Крест тәрізді қамал. Фото автордікі 


Сур. 4. Цитадельдің екі құрылыс кезеңіндегі ежелгі «крест тәрізді» қамалдың жоспары


Яғни, жер бетіне тұрғызылған тұрақты қоныстардың тұрғын бөлмелерінің интерьерінде осындай белгілерінің болуына қарап, хронологиялық индикатор ретінде б.д.д. алғашқы ғасырын айта аламыз. Еден үстінде тұғырлы алтары бар ғибадатхана, Соғды цитадельдеріндегі «салтанат сарайлары» сияқты өз бастауы Сырдария бойындағы мәдениетке тиесілі біршама ерте тұрғын бөлмелердің интерьерінде жатуы әбден мүмкін. Жетіасар мәдениетінің өмір сүрген б.д.д. бірінші ғасырындағы дәстүрлі тұрғын жайлардың құрылымын қарастырған Л.В. Гуревич, онда үйлердің кейбіреулерінің ортасында тұғырлы алтарь және шаршы тәріздес ғұрыптық бөлмедегі сыпалардың «кушандық» үлгіге жақын прототиптері болуы мүмкін екендігін байқаған (Зартепе). Түркістан қаласындағы Күлтөбенің бірнеше қабатты үйіндісіне жүйелі түрде жүргізілген зерттеу жұмыстары барысында ашылған деңгей жиекті стратиграфиялық мәліметтер мен табылған жәдігерлер


Сур. 5. 1, 2 – цитадельдің соңғы кезеңіндегі таңба секілді белгілер (б.д. ІІІ ғ.); 3, 4, 5 – б.д. І–ІІ ғ.ғ. гемманың керамикадағы баспа-таңбасы


қирандылар қайта тегістеліп, үстіне орта- ғасырлық қамалы бар цитадель түскен. Қазба барысында осы (және басқа) архитектуралық құрылыстың мерзімделуін анықтауға мүм- кіндік беретін маңызды археологиялық ақпарат алынды. Бірегей археологиялық жәдігерлері бар бұл кешен ежелгі Ясы қаласының б.д.д. ІІ ғ. – б.д. ІІІ ғ. ғұрыптық, салттық өмірін жарыққа шығарып отыр. Жалпы табылған керамика сынықтары арасындағы, шикі саздың бетіне батырып, сызып түсірген таңба тәріздес белгілер – кешенінің негізінде б.д.д. ІІ ғ. – б.д. ІІІ ғ. кезеңіне жатқызуға болады. Шындығында, Яссы қаласының ежелгі цитаделін ашу осы жерден басталады. Археологиялық зерттеу жұмыстарының қазіргі кезеңінде ежелгі цитадельдегі құрылыс алаңының айтарлықтай бөлігі ашылған. Мұнда цитадель қамалының біршама жақсы сақталған іргесін тазалау жұмыстары аяқталып (сақталған қабырға биіктігі 3,2–3,4 м) (сур. 3), ежелгі бекініс қабырғасының ұзындығы анықталып (І–ІІ ғ.ғ.), цитадельдің құрылысы зерттеліп жатыр (сур. 4, 5). Зерттеу нәтижесінде цитаделдің ұзақ уақыт өмір сүргені, бірнеше жөндеу жұмыстарының кезеңін бастан өткергендігі және үлкен көлемдегі өрттің орын алуынан қирағандығы анықталды. Кейінірек эмблема ерекше назар аудартады. Олардың ішінде бұрыштарында қосымша дөңгелек сызығы бар шаршы   тәріздес   бейнелер   – «тамплиерлер таңбасы» ерекше қызығушылық тудырады (7 дана). Оймышты белгілері бар керамикалар коллекциясындағы крест немесе свастика түріндегі белгілер Күлтөбе коллекциясындағы ең көп тараған белгі деп айтуға болады. Сызықты белгілердің қатарында ойып жасалған таңба тәріздес белгілер де кездеседі (сур. 6). Қамалдың ауласына басты кірер жерінен анар тәрізді безендірілген, бұратылып жасалған алтын сырға, сонымен қатар, қамалдың еденінен ұсақ алтыннан жасалған киімге тағатын ілмектер, өте ұсақ алтын моншақтар табылды (сур. 7). Бірақ бұл  жәдігерлер  қамалдың  кейінгі


Сур. 6. Цитадельдегі жапсарлай салынған құрылыстары бар ежелгі бекініс қабырғаларының шығыс бөлігі


қалпына келтірілген қабаты бірінің мерзімін негіздеуі мүмкін. Осыған ұқсас бұйымдардың біршама ерте үлгілері далалық сармат тайпаларының б.д. ІІІ ғ. бірінші жартысындағы жерлеу орындарында кеңінен таралса, жәдігерлердің басым бөлігі б.д. ІІІ ғ. ортасы мен екінші жартысындағы кешендерде кездесе- ді. Табылған алтын сырға қамалдың өмір сүруінің кейінгі кезеңіндегі ежелгі қалпына келтіру уақытын мерзімдеу үшін «хронологиялық реперінің» бірі болуы әбден мүмкін. Мұндай зергерлік бұйымдардың пайда болуын мамандардың Орта Азияның зергерлік орталықтарымен дәстүрлі байланыстыруы орынды жағдай. Цитадельдің соңғы реконструкциялануының мерзімін қамалдың ішкі бөлігіндегі еденнен табылған кушандық монеталар да айғақтайды. Солардың жақсы сақталған бірі 13 бөлмедегі 2ҚД шықты, сонымен қатар бірегей таңбалары бар екі хұм сынығы табылды (сур. 6, 7). Монета кейінгі кезеңдегі едендердің бірінің сылағынан табылды. Оның беті қатты бүлініп, ысылып қалғандықтан, Бактриялық жазуды оқу қиындық туғызғанымен, бірқатар белгілерінің бедеріне қарап, кушандық Хувшики патшаның  (б.д. ІІ ғ.  ортасы) кезінде соғылғандығы анықталды. Монетаның Av бетінде «түрікше» отырған, сол қолын биікке көтерген билеуші бейнесі бар. Rv бөлігінің дөңгелек жиегінде «төрт тісті» таңба/ гербтің астында тігінен тұрып оң қолын жайған билеушінің бейнесі бар. Өзінің стратиграфиялық жағдайына қарай бұл кушандық монета қамалдың 2ҚД бірінші құрылыс кезеңінің аяқталуын мерзімдеуі мүмкін. Қамалдың басқа бөлмесіндегі ерте кезеңге тән еденнен табылған бізгегі төмен түсірілген жебе ұштары, қырлы фаянсты моншақтар, миниатюралы пұт, ұштарына ал- тын тізілген кәріптасты алқа, көгілдір ақықты моншақ және т.б. жәдігерлерді б.д.д. ІІ ғ. – б.д. І ғ. сеніммен жатқызуға болады. Цитадельдің бекініс қабырғасына тазалау және зерттеу жұмыстары жүргізіліп жатыр. Бекініс қабырғаны іздеу тура «мая шөптің арасынан инені іздеумен» бірдей секілді. Дегенмен, кей жерлерінде бекініс қабырғасы іргесіне дейін түгелдей тегістеліп кетсе, енді бір жерлерінде 3–4 м дейін сақталған! (сур. 5). Қазіргі таңда цитадельдің бекініс қабырғасы реконструкциялаудың үш кезеңін басынан өткергенді анықталып отыр. Бекініс қабырғасының анықталған және өлшенген үш бұрышы 120°- ты құрайды. Оңтүстік бұрышта үш бөлмелі, екі қабатты бастион анықталды. Яғни, екінші қабаттан қорғаныс іс-шарасы белсенді жүргізілген. Бекініс қабырғасының солтүстік-шығыс бұрышынан «бұрыш- тық үй» тазаланды. Бес бөлмелі үйдің еденінен үлкен өрттің қалдықтары, жабынды арқалығының күйген көмірлері, әртүрлі қыш ыдыстардың сынығы, ең бастысы хұмдар табылды. Олардың арасынан ақ ғаныштан жасалған үш пұт бар қызықты жәдігерлер кешені жинастырылды. Түркістанның ежелгі цитаделін зерттеуде алынған жаңа тарихи- мәдени материалдар кешенін толық ғылыми тұрғыдан тұжырымдап, талдау жүргізу қазба жұмыстары аяқталғаннан кейін жалғасын табады. Әзірше қамалда ең көне құрылыс болып табылатын крест тәріздес ғимаратты б.д.д. бірінші ғасырмен мерзімдеуге ешнәрсе кедергі жасап тұрған жоқ. Реставратор-мамандармен бірлесіп цитадельдің ежелгі құрылысының ашылған ғимараттарын консервациялау шараларының жоспары мен жобасын жасау, Ежелгі Түркістанның жекелеген нысандарын ішінара қалпына келтіру мен ашық аспан астындағы музейге айналдыру бойынша жұмыстар басталды. Бірақ бірінші кезекте жалпы Тұжырымдаманың негізгі жағдайын – ежелгі Ясы қаласының берік қамал қабырғалары орналасқан жерден не көргіміз келетінін анықтап алуымыз қажет? Ежелгі қаланың ізін қандай күйде сақтап қалған дұрыс – түпнұсқалық түрде ұқыптап, кәсіби консервациялау керек пе, әлде


Сур. 7. Қамалдың жоғарғы едендерінен шыққан алтын әшекейлер мен кушандық тиын


нысанның жекелеген бөліктеріне реконструкция жасалу керек пе? Бір ғана нысанда әртүрлі кезеңге жататын, уақыт аралығы үлкен кеңістіктен тұратын қабаттарды халыққа қалай таныстыру қажет? Соның бір дәлелі, қазіргі күннің өзінде-ақ Күлтөбе біздің алдымызға кезекті шешімі қиын сұрақтар қойып отыр. Себебі туристік кластердің дамуы тек жол жөндеу, әжетхана және қонақ үйлер салудан ғана тұрмасы анық, бұл өз кезегінде шынайы туристерді тартатын түпнұсқалы ғажайып нысандарды қайта қалпына келтіру. Қазіргі таңда әлемдегі әрбір халықтың тарихи тәжірибесі бірегей және баға жетпес екендігі қарапайым ғана шындық екендігі сезіліп келеді. Жалпы әртүрлі халықтар мен елдердің өткеніне деген қызығушылығы да артып келеді. Оның ішінде Қазақстанның ежелгі мәдениеті де бар. Зерттеу барысында алынған материалдар мен бақылау жұмыстары Ежелгі Түркістан цитаделінің сақталу жағынан да, архитектуралық-фортификациялық жағынан да маңызды ескерткіш екендігін дәлелдейді. Соңғы жылдары алынған архитектуралық- археологиялық мәліметтер кешені цитадельдің уақытын б.д.д. бірінші (ІІ–І ғ.ғ.) ғасырлармен мерзімделетінін көрсетіп отыр. Дегенмен, Қазақстанның ежелгі қалаларында бұдан да біршама ерте архитектуралық құрылыс кешендері белгісіз болып отыр. Олар әрине бар, бірақ олардың археологиялық ізі ашылмады және зерттелмеді. Ал, Түркістандағы б.д.д. бірінші ғасырында тұрғызылған дәліздер мен күмбездер арасынан емін-еркін жүре аласыз.