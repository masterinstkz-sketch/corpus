Аңдатпа
2019 ж. 26–27 сәуір аралығында ҚР Орталық музейдің қабырғасында өткен «Ұлы даланың жеті қыры және Еуразия археологиясы мен этнологиясының өзекті мәселелері» атты тақырыппен «XI Оразбаев оқулары» өтті. Конференция Әл-Фараби атындағы Қазақ ұлттық университеті, Қазақстан Республикасы Мемлекеттік Орталық музейі және Таңбалы қорық музейімен ұйымдастырылды. Конференцияда қала қонақтарынан бөлек Нұр-Сұлтаннан келген жастарда болды. Баяндамалар қызықты әрі тартысты өтті. Әбдіманап Медеуұлы Оразбаев тарих ғылымдарының кандидаты, қазақ археологы, Солтүстік, Шығыс және Орталық Қазақстанның қола дәуірінің ескерткіштерін зерттеуші маман. Ә.М. Оразбаевты Қазақстан археологиясының негізін қалаушы ғалымдардың бірі ретінде тану тарих ғылымы үшін үлкен қызығушылық тудырары сөзсіз. Қола және ерте темір дәуірлерін зерттеуші кез келген ғалым Оразбаевтың тұжырымдарға толы еңбектерін қарастырмай кетпейтіні анық.
Түйін сөздер: археология, Ә.М. Оразбаев, Еуразия, Ұлы даланың жеті қыры, конференция, университет, музей, қорық, этнология, музей ісі