XI ОРАЗБАЕВ ОҚУЛАРЫ


2019 ж. 26–27 сәуір аралығында Алматы қаласында Әл-Фараби атындағы Қазақ ұлттық университеті, Қазақстан Республикасы Мемлекеттік Орталық музейі және Таңбалы қорық музейі ұйымдастыруымен ҚР Орталық музейдің қабырғасында өткен “Ұлы даланың жеті қыры және Еуразия археологиясы мен этнологиясының өзекті мәселелері” атты тақырыппен «XI Оразбаев оқулары» өтті. Конференцияға Әл-Фараби атындағы Қазақ ұлттық университеті, Л.Н. Гумилев атындағы Еуразия ұлттық университетінің аға оқытушылары мен студенттері, Қазақстан Республикасы Мемлекеттік Орталық музейі, Таңбалы қорық музейі және Ә.Х. Марғұлан атындағы Археология институтының ғылыми қызметкерлері қатысты. Баяндамалар бірнеше бөлімнен тұрды, тас дәуірінен бастап ортағасырларға дейінгі аралықты қамтиды, сонымен қатар этнология, музей ісі қарастырылды. Бірінші пленарлық мәжіліс құттықтау және естелік баяндамаларымен ашылды. Алғашқы болып, Әл-Фараби атындағы ҚазҰУ Археология, этнология және музеология кафедрасының меңгерушісі Ғ.Қ. Омаров құттықтау сөзімен бастап кейін, модератор ретінде сөзді Ә.Х. Марғұлан атындағы Археология институтының бас ғылыми қызметкері Жолдасбек Құрманқұловқа берді. Ж. Құрманқұлов сөзін құттықтаудан бастап, Оразбаевтың артына қалдырған еңбектері және Ленинградқа оқуға қалай барғаны жайлы естеліктер айтты. Баяндаманы құттықтау сөзімен Әл-Фараби атындағы ҚазҰУ т.ғ.д. профессор Б.К. Қалшабаева жалғастырып, студенттік шағында- ғы естеліктермен толықтырды. Келесі баяндамашы А.З. Бейсенов Оразбаев жайлы қысқаша естеліктермен бөлісе келе, қазақ дәуірінің қыстаулары жайлы қызықты баяндамамен жалғастырды. Баяндамада Орталық Қазақстандағы қазақтың қыстауларының топографиялық орналасуы мен олардың салыну құрлысына тоқталды және қазақ қыстаулары сақ заманының қоныстарының үстіне салынған жайлы жаңалығымен бөлісті. Қазіргі кезде қазақ қыстауларының ескерткіштер тізіміне енбей  отырғанына айта келе, алдағы уақытта олардың жойылып кетуіне кім кепіл екенін, болашақта қазақ қыстауларын зерттеу тың дерек екенін алға тартты. «Қазақ Алтайындағы сақтар мәдениетін зерттеу мәселелері» атты мақаланы Ә.Х. Марғұлан атындағы Археология институтының ғылыми қызметкері А.Е. Шотбаев баяндап шықты. Баяндама Алтай өңіріндегі Топқайың қорымынан пазырық мәдениетіне тән ғұрыптары бар жерлеу орны жайлы жаңалығымен ерекшеленді. Бір ерекшелігі обадан табылған заттар Алтайдың пазырық мәдениетінің алғашқы кезеңіне тән екенін анықтап отыр. «Шыңғыстаудағы бір петроглиф хақында» атты тақырыпта Л.Н. Гумилев атындағы ЕҰУ археология және этнология кафедрасының меңгерушісі Ұ.Ү. Үмітқалиев баяндама  жасады.  Сөз  басында


Сурет-1. «XI Оразбаев оқулары» атты конференцияға қатысушылар. Суреттің авторы Б. Рысбек


өзінің кандидаттық диссертация тақырыбын Оразбаев жайлы қорғағанын айтып, ғалымның отбасылық өмірі туралы қысқаша естеліктер айтып өтті. Сонымен қатар, Нұр-Сұлтан қаласындағы Еуразия ұлттық университетінен 17 студент және 3 оқытушы болып келгендерін жеткізді. Араларында тумасы Якутиялық қазіргі кезде, ЕҰУ студентінің баяндамасы бар екен. Баяндамада арқау болған Шыңғыстау жоталарындағы Жүрекадыр петроглифтер кешеніне жататын Баймағұл 1 жартас суреттері туралы айтылды. Ондағы суретте арқарларды адамдар жан-жақтан қаумалап қоршап садақтарымен атып жатқан суреттер бейнеленген. Суретте бейнеленген аңшылардың киімдері, бастарындағы айдары мен қолдарындағы садақтары тарихи құнды дүние екенін атап кетті. Оларды ерте түркі немесе ғұн-сармат кезеңімен мерзімдеуге болатындығын баяндады. Ә.Х. Марғұлан атындағы Археология институтының ғылыми қызметкері А.А. Нұржанов «Тюркская урбанистическая культура средневековых городов юго- восточного  Казахстана  (VI–XI- II вв.)» атты тақырыпта қызықты баяндама оқыды. Зерттеуші Кастек қалашығының соңғы жылдардағы қазбаларын фото-слайдпен ескерткіштен бірнеше бөлмелер ашылғандығын көрсетіп шықты. Баяндамашы Қарлұқ және Қарахан дәуірінің қабаттары бар екендігін айтып қорытындылады. Келесі баяндаманы Ә.Х. Марғұлан атындағы Археология институтының ғылыми қызметкері А.А. Горячев «Археологические комплексы эпохи палеометалла в горах Хантау» тақырыбында оқыды. Баяндамада Хантауда орналасқан жерлеу орындары, қоныстар мен жартас суреттерін фото-слайдпен баяндап шықты. Пленарлық отырыстың қортындысы бойынша жасалған баяндамалар ғалымдар арасында ерекше талқылауға түсіп, оның ішінде этно-археологияның кейбір түйткілді мәселелер шешімін тапты. Келесі күні, Елбасының «Ұлы даланың жеті қыры» атты мақаласын насихаттау барысында конференция қонақтары және университет студенттері мен жас ғалымдарды ЮНЕСКО-ның әлемдік мұралар тізіміне енген Таңбалы петроглифтерін тамашалап, Таңбалы қорық музей қызметкерлерінің арнайы дайындаған дастарханынан дәм тартты.