Музей – табиғат пен адамзат қоғамының дамуы туралы білімнің алғашқы деректемесі материалдық және рухани мәдениет ескерткіштерін табиғат коллекциялары мен тарихи нұсқаларды жинақтау, сақтау, зерттеу, жәдігерлерін халыққа көрсетіп, насихаттау қызметін атқаратын ғылыми мекеме. Сондай мекемелердің бірі Арал аудандық тарихи-өлкетану музейі болып отыр. Музей тарихы сонау 1930 жылы шағын бөлмеде ретінде ашылып, 1947 жылы белгісіз себептермен жабылып, қорындағы жинақталған экспонаттар Қызылорда облыстық тарихи өлкетану музейіне тапсырылған. Араға ұзақ уақыт созылып Арал аудандық тарихи-өлкетану музейі 1988 жылы маусым айында ашылды. Кейін Қазақ ССР Министрлер Кеңесінің 1988 жылғы 5 тамыздағы қаулысымен шағын дербес мемлекеттік музей болып бекітілді. Осы уақыт аралығында музей қоры 3000 (үш мыңға) жуық жәдігерлер жиналса, кейіннен жыл сайын 200-300-дей жәдігерлер қорына жиналған. Ең басты басымдылық әлемді алаңдатып отқан Арал теңізінің кешегі мен бүгіні жайында, табиғаты, жан-жануарлар дүниесі, тасқа айналып кеткен балықтардың түрлері көрмеге қойылды, сол кезеңдегі күрделі «Арал тағдыры – адам тағдыры» мәселесіне айрықша көңіл бөлінді. Музей ауданның көне және жаңа тарихын көру мен танысу арқылы жұртшылықтың, әсіресе жастардың көзқарасын қалыптастырып, оларды адамгершілікке, имандылыққа тәрбиелеуде және ұлттық салт-дәстүрлерін үйреніп, бойына молынан сіңіруіне үлкен септігін тигізді. Арал аудандық тарихи-өлкетану музейі бірнеше көрме залдардан тұрады солардың ішіндегі ауданың тарихына қатысты: Археология және этнография залында - археологиялық қазбалардың нәтижесінда табылған ортағасырға жататын керамикалық ыдыстар, түркі кезеңіндегі қола қазан, неолит дәуіріне жататын ыдыстар бөлігі, Кердері кесенесі (XIV ғ) жоспары, сызбалары, сәулет ескерткіштері- Бегім ана мұнарасы, Бекетай, Бәсібек, Ұябай, Қыңырбай т.б кесенелері фотолары қойылған. Соның ішіндегі музей қорында сақталған Арал ауданы Жалғыз ағым ауылының маңынан табылған қыш ыдыстар және тас құралдарының жинақтары сақталған. Арал аудандық тарихи-өлкетану музейінің археология және этнография залының тас дәуіріне арналған сөресінде аймақта археологиялық барлау жұмыстары барысында ашылған ескерткіштертен алынған тас құралдар және қыш ыдыстары қойылған. Қыш ыдыстар-археологиялық зерттеуде маңызды ақпарат беретін материалдың бірі. Ескерткіштің мәдени байланыстары, кезеңделуі ерекшеліктері секілді бағыттарда маңызда тұжырымдар жасауға негіз бола алады. Арал өңірінің қола дәуірі ескерткішнен табылған қыш ыдыстарды талдау, оларды қола дәуірі тайпаларының өнері дүниетанымымен байланыстыру отандық археологиядағы өзекті мәселелердің бірі болып табылады. Солтүстік-Шығыс Арал маңының кейінгі тас ғасыры және қола ескерткіштерін зерттеу жұмыстары жеткілікті түрде жүргізілмеген, тек барлау жұмыстармен ғана шектелген. Бұл аймақтардан неолит дәуірінің тұрақтары мен қола кезеңінің қоныстары көптеп анықталып отыр. Зерттеулер тарихына келетін болсақ И.А. Кастанье 1904 жылы хабарламасында Сексеуіл станциясынан шығысқа қарай 4 км жерде 5 обалардың бар екенін атап өтеді [1]. Арал теңізін зерттеген геологтар мен биологтардың еңбектерінде тұрақтар жайлы хабарламалр кездескен. Соның ішіндегі 1944 жылы ашылған Сексеуіл тұрағы болатын. Осы тұрақтан ашық түрдегі топырақтың бет- кі қабатынан жиналып алынған тас құралдарын жинап алу нәтижесінде зерттеуші А.А. Формозов оны Кельтеминар мәдениетінің ескерткішінің шекарасына жатқызған [2,3-5; 3, 24-25; 4, 13; 5,647-648 ]. С.Е. Максимованың Арал ауданы маңынан табылған палеолиттік тұрақтар жайлы хабарламасында аймақтың ежелгі тарихына тоқталған [6,167-168]. 1955 жылы А.В. Виноградов Арал ауданы аумағына барлау жұмыстарын жүргізіп, Сексеуіл тұрағынан бөлек басқа да тұрақтар орнын ашып, жердің бетінен археологиялық материалдарды жинап, шағын қазба жұмыстарын жүргізеді. Жоғарыда аталған Сексеуіл тұрағына шағын қазба жұмыстары барысында беткі қабатындағы материалдарды жинап алған. Осы зерттеу жұмыстарының нәтижелері 1955 жылы «Археологическая разведка в районе Аральска-Саксаульской в 1955 году» атты А.В. Виноградовтың мақаласы жарық көрді. Бұл мақалада Сексеуіл ескерткішінен табылған тас құралдары мен қыш ыдыстар кешеннің ерте неолит екенін дәлелдеп көрсетіп, көп заттың ұқсастығы кельтеминар мәдениетінің алғашқы ескерткіші Әмудария өзенінің төменгі ағысы Джанбас 4 ескерткішінен табылған заттармен ұқсастығын атап көрсеткен [7,76-81].
А.В.Виноградов барлау жұмыстарын жүргізу барысында жоғарыда айтылғандай бұл аймақтан жирымаға жуық ескерткіш орынын анықтаған. Ең басты шикізат жақын жерде өңдірілген тау тастары, малта тас, яшма, халцедон болып табылған. Олардан көбінесе жебе ұштарын, найза ұштары мен дротиктердің басы, қырғыштар, қыстырмалы тілекшілер, тескіштер, жүзі өңделген пышақ тілікшелер, бақалшақтардан жасалған әшекей заттар жасалған. Қыш ыдыстар мен тас құралдарының жиынтығына қарап Сексеуіл ІІ тұрағымен және Ақшадария арнасының маңынан табылған Қауынды 3, Таджи-Қазған 2,3,6 тұрақтарынан табылған заттарға ұқсас болып келген [8,65;9,34-77; 10, 78]. 1955 жылы барлау жұмыстары барысында Солтүстік-Шығыс Арал маңының неолит және қола дәуірінің Көнту, Жалғыз ағым, Тәмпі, Шөлқұм, Қара-сандық, Ақеспе тұрақтары мен тұрақтарының топтары ашылған. Бұл тұрақтардың көбінесін неолит немесе қола дәуірімен мерзімдеуге болады, қазіргі уақытта осы тұрақтардың орындары сақталмаған. Кейінгі осы қоныстар жайлы 1960 жылы «Археологическая карта Казахстана» атты еңбекте осы тұрақтар жайлы мәліметтер берілген [11,192-193]. Арал маңынан қола дәуірі кезеңі ескерткіштері археологиялық зерттеулер бойынша Сырдарияның төменгі ағысынан қазіргі Қызылорда облысы Қазалы, Қармақшы, Жалағаш Сырдария аудандарынан ашылып отыр. Зерттелу тарихы 1972 жылы Хорезм археологиялық этнографиялық экспедециясының барлау жұмыстарының нәтижесінде арналардың жиегінен үрлемелі құмның әсерінен ашылып қалған шағын қоныс орындарынан қыш ыдыстар сынықтарын анықтап, кейінгі қола дәуірімен мерзімделген. Ашылған қоныстар ортаңғы Іңкәрдария арнасының жағаларынан Көк Сенгір шатқалынан ашылып, олардың шартты атауы Тас 1-3 қоныстары және оңтүстік Іңкәрдария арнасының жағалауларынан Баян шатқалынан Егізкөк қоныстары деген атауларын береді [12,12-16]. Бұл қоныстарды мекендеген адамдардың мал шаруашылығымен айналысқаны және осы ескерткіштер қола дәуірінің ең соңғы кезеңімен мерзімделеді. Қыш ыдыс сынықтары жақындығы жағынан Солтүстік Түгіскен кесенесінен табылған ыдыстарға және замараев, әмірабад мәдениеттерімен ұқсас болып келген, мерзімі шамамен б.з.д ІІ ғ соңы мен І ғасырларға жатады. Сырдарияның төменгі ағысы Іңкәрдарияның тармақтарынан мал шаруашылығына негізделген тайпалар қоныстанған, қыш ыдыстар арнаның жиектерінің шетінен табылған, көне бақташылар, қазіргі уақыттағы малшылар сияқты өздерінің малдарын құмдарда жайланға ұқсайды. Сырдарияның төменгі ағысы қола дәуірі хорезмдік әмірабад керамикасы Іңкардария бойының барлығында ұшырасады [12]. Қола дәуірінің дамыған және соңғы қола кезеңдеріне тән отырықшылық қоныстар Сырдария бойында жоқ. Осы жағдай, сондай-ақ Сырдария атырабының жер бедері-климат жағдайларының өзіндік ерекшелігі жергілікті тұрғындардың шаруашылығындағы негізгі бағыт мал шаруашылығы болғандығын көрсетеді. Алайда оңтүстікпен екі арадағы, Солтүстік Түгіскеннің материалдарында айқын көретін мәдени байланыстар, сондай-ақ шағын алқаптарда суармалы егіншіліктің болу мүмкіндігі Сырдарияның төменгі бойында соңғы қола дәуірінің шаруашылығы кешенді, жартылай отырықшы мал шаруашылығы мен егіншілік болды деген қорытындыға келтіреді. Еуразия құрылығында қола дәуірнің жерлеу орындары мен материалдық мәдениетке бай Солтүстік Түгіскен ескерткіші болып қала береді. Бұл жерлеу құрылысында белгілі адамдарды жерленген. Көне заманан бастап тоналған бұл қорымда ХАЭЭ-сы зерттеулер жүргізу барысында алтынан, күмістен жасалаған бұйымдар тапқан. Солтүстік-Шығыс Арал маңынан неолит ескерткіштерінен басқа палеолит тұрақтары 1979 жылдан бастап ашыла бастады. Кіші Борсық құмында зерттеу жұмыстарын жүргізген Ж.М. Кулумбаев, Б.Ж.Аубекеров Д.П.Позднышева, А.А. Словарев, О.А.Артюхова сияқты ғалымдар алғаш тауып зерттеген. Ашылған Арал 1, Арал 2, Арал 3, жердің беткі қабатынан тас құралдары жиналып алынып, мақалалары жарияланған [13,32-38]. Бұл аймақта 1999-2000 жылдары Х.А.Ясауии атындағы университет әл-Фараби атындағы Қазақ ұлттық университетінің «Қазақстанның палеолит дәуірінің аридтік зонасы» жобасы аясында бірлескен Қазақстан-Ресей экспедециясы барлау жұмыстарын жүргізіп Солтүстік Арал маңында Қосаман және Ырғыз тұрақтары орындарын ашты[14,63-72]. 2002-2005 және 2008-2010 Арал теңізінің кепкен табанында Ресей Ғылым Академиясы Сібір бөлімшесі В.С. Соболев атындағы геология және минерология институтының ғылыми қызметкерлері және шетел ғалымдары геморфологиялық және геоархеологиялық зерттеулер ұйымдастарып Арал теңізінің өмір сүру жасын анықтау үшін кешенді зерттеу жұмыстарын жүргізді [15,46-53].
2004 жылы «Мәдени мұра » бағдарламасы аясында Шірік-Рабат археологиялық экспедециясы жасақталып Солтүстік-Шығыс Арал маңын ескерткіштеріне барлау жүргізіп және «Қызылорда облысы ескерткіштерінің ескерткіштер жинағын» шығару үшін зерттеу жұмыстарын тас ғасыры мен қола дәуірінің ескерткіштері енгізілді[16]. Кейінгі археологиялық зерттеулер нәтижесінде Аралдың солтүстік маңында Арал маңы Қарақұмынан 2010-2013 жылдары Қорқыт Ата атындағы Қызылорда мемлекеттік университетінің «Археология және этнография» ғылыми-зерттеу орталығы ғалымдары бұл аймақтардан Арал ауданынан Ерімбет-жаға қонысын және Қазалы ауданы, Әйтеке би кентінен солтүстік-шығысқа қарай 80 км жерде орналасқан Тапа ауылының жанындағы Тапа 1,2 қола дәуірінің ескерткіштерін ашқан [17, 438-440; 18 160-170]. Кейінгі зерттеулер бұл аймақтан Солтүстік Арал маңы мен Арал маңы Қарақұмнан жаңадан жаңа ескерткіштер ашылу үстінде Солардың бірі 2019-2020 жылдар аралығында тас дәуірі және қола дәуірінің қоныстары көптеп табылып отыр. Солардың ішіндегі Шөміш ауылының маңынан Сарышоқы қонысынан табылған остоеологиялық материалдар аймақтың қола дәуірінде қандай жануарлар өмір сүргендігін фаунасын табиғатың қандай болғанын білуге болады. Бұл ескерткіштердің ашылған жердің аймағы шөлді құмды аймақ және арналар мен өзендер жүйесі орналаспаған. Қазіргі уақытта мекендеген халық суды қолдан қазылған құдықтар арқылы тұтынып шаруашылықа пайдаланып келеді. Ескерткіштердің орналасуы үрлемелі құмның әсерінен нақты аймағы белгісіз, беткі қабатынан қыш ыдыстар және тас еңбек құралдары жиналып алынған. Қазіргі таңдағы Арал аудандық тарихи өлкетану музейі қорында 1990 жылы Арал қаласына жақын орналасқан Жалғыз-ағым елді мекенінің «Берёзка» әскери базасының сарбазы осы маңынан жиналып алынған қыш ыдыстары мен тас құралдарды аудандық музейге өткізген. Музей қорындағы қыш ыдыстарының сынықтар саны 33 дана. Жалғыз-ағым қонысы жоғарыда айтып өткендей 1955 жылы Хорезм экспедециясы А.Виноградовтың барлау тобы ашқан болатын беткі қабатынан жиналып алынған материалдарға қарап қола дәуіріне жатқызған. Сол жылғы зерттеулер бойынша Жалғыз ағым І,ІІ,ІІІ,ІV деп шарты атаулармен беріледі. Бүтін күйінде сақталған ыдыстар жоқ тек қана ернеулері ғана сақталған және өрнектелген қола дәуіріне тиісті орнаменттер кездесіп отыр. Қазіргі таңда зертханалық талдаулар, сипаттамалары жасалану және суреттері салыну үстінде, 2020 жылдың қаңтар айында музей қорында жұмыс жасау барысында суретке түсірілді бұл шағын зерттеулеріміз алдағы жұмыстарымыздың басы деп есептейміз. Жалғыз-ағым қонысынан қыш ыдыстар өрнектері Қазақстаның басқа аймақтарынан кездесіп отыр, соның ішіндегі көршілес Ақтөбе облысы, Тастыбұтақ қонысынан Хорезм аумағынан ашылған Анка 5, Кават 5, Кокча 15, 16, қоныстары мен қорымдарынан табылған ыдыстарға жақындағы бар және осыған ұқсас болып келген жақын маңдағы ескерткіш Ерімбет жаға қонысынан табылған қыш ыдыстары ұқсастығы бар екендігі анықталып отыр. Арал аудандық тарихи өлкетану музей қорында сақталған қыш ыдыстар сынықтары коллекциясы Қазақстандағы қола дәуірінің коллекцияларымен бірге ғылыми катологтау, археология, тарих антропология, этнология гуманитарлық ғылымдар саласындағы зерттеулердің дереккөздерін толықтырып, тың ізденістерге негіз болуға септігін тигізетін материалдар ретінде Қазақстан аймағынан табылған басқа қола дәуір ескерткіштерімен бірге халықтың рухани игілігне айналса дейміз.