Мәдениет – бүкіл адамзаттың тарихында жасалған материалдық және рухани байлықтың негізі. Мәдениет термині әлеуметтік жағынан ұрпақтан-ұрпаққа маңызды рәміздер, идеялар, құндылықтар, әдет-ғұрыптар, наным-сенімдер, салт-дәстүрлер мен адамдардың өмір сүруі нормалары мен ережелеріне байланысты белгілі бір жиынтық. Мәдениет сананың, білім мен тәрбиенің, қоғамның жаңашыл даму кезеңіндегі дәрежесін көрсетеді. Аталмыш мақалада қазақ және иран халықтарының тұрмыс тіршілігінде кездесетін элементтер соның ішінде, үйлену тойы жайында жазылған. Мақалада екі туыстас халықтың салтында маңызды саналатын үйлену тойының ерекшеліктері, ұқсастықтары және өзіндік ұлттық нақышта тойлануы жайында мәліметтер берілген. Қазақ мәдениетінде кездесетін иран элементтерінің болуы – діні мен мәдениеті бір екі елдің ұзақ жылдар бойы байланыстың айғағы.