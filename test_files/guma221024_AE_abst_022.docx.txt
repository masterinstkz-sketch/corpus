Мұхаммед Хайдар Дулатидың «Тарих-и Рашиди» шығармасы қазақ халқының тарихына қатысты құнды мәлімет беретін дереккөз болып табылады. Шығармада Әмір Темір мен оның ұрпақтарының билік еткен кезеңдері, жерлері туралы сипатталады. Дереккөзді зерттеумен және аударумен бірнеше шетелдік, кеңестік, отандық ғалымдар айналысқан. Мақалада «Тарих-и Рашиди» еңбегіндегі Қазақ хандығының құрылу тарихы және ортағасырлық қазақтардың жер-су атаулары жайлы маңызды мәліметтер келтіріледі.