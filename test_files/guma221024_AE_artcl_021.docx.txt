Жалпы тарих бойынша моңғолдар билігінен кейін Қазақстан мен Орталық Азия аумағында Әмір Темір мен оның ұрпақтары Моғолстан жеріне дейінгі аймақта билік еткен. Әмір Темір мен оның ұрпақтары туралы бірнеше тарихи еңбектер жазылған. Олардың ішінде парсы тілінде жазылғаны да түркі тілінде жазылғаны да кездеседі. Темірлер билігі туралы жазылған алғашқы әрі нақты шығарма «Зафарнаме» дереккөзі. «Зафарнаме» деген тақырыппен парсытілді екі автордың шығармасы бар. Бірінші «Зафарнаме» шығармасының авторы Низам ад-Дин Шами 806/1404 жылы Әмір Темір мен оның немересіне арнап жазса [1, 789], екінші «Зафарнаме» шығармасының авторы Шараф ад-Дин Али Йазди 828/1424-25 жылы Әмір Темір мен Халил-Сұлтанның тарихы туралы жазады [1, 798]. Осы кезеңде шағатайлық біршама дереккөздер жазылады. Шағатайлық дереккөздердің ішіндегі ең танымалы «Тарих-и Рашиди» шығармасы. «Тарих-и Рашиди» шығармасының авторы Мұхаммед Хайдар Дулати шығарманы екі кітап (дәптер) етіп жазады. «Тарих-и Рашиди» шығармасын Мырза Хайдар Дулати 1542-1546 жж. шамасында Кашмирде «екі дәптер» көлемінде парсы тілінде жазып шығарған. Бірінші дәптерінде, яки кітабында «Зафарнаме» еңбегінен үзінділерін және Мәуераннахрдағы Шағатай әулеті құрған мемлекеттің XIV ғасыр ортасында біржола екіге бөлініп, Моғолстан деген атпен белгілі болған шығыс бөлігіне дулаттар күшімен дербес мемлекет құрылғаны жайлы айтылады [2, 10 б.]. Екінші кітабын ғалымдар арасында «тарихи-мемуарлық» шығарма деп атауда [3, 14 б.]. Бұл еңбекте автордың өмірбаянымен қатар, өз көзімен көрген оқиғалар жазылған. «Тарих-и Рашиди» шығармасын зерттеумен батыста көптеген ғалымдар айналысқан. Бұл туындыны ағылшын тіліне 1895 жылы Д. Росс (Denison Ross`) пен Н. Илайес (N. Elias) аударса [4], қытай тіліне 1985 жылы СУАА қоғамдық-ғылым Академиясындағы халықтарды зерттеу Институтының қызметкерлері аударған [5, 98]. Бірнеше тілдерге аударылып, зерттеліп, ғылыми айналымға енген парсы дереккөзі Мұхаммед Хайдар Дулатидың «Тарих-и Рашиди» шығармасы. Ол ағылшын, орыс, қазақ, қытай және т.б. тілдерге аударылған. Парсы тіліндегі мәтінінің текстологиялық басылымы Иранда 2003 жылы алғаш рет жарық көреді [6]. Бұл парсы тілінде жазылған шығарманы орыс тіліне бірнеше ғалымдар, атап айтқанда В.В. Вельяминов-Зерновтан басқа, А. Урунбаев, Р.П. Жалилова, Л.М. Епифановалар аударған. Өзбекстанда «Тарих-и Рашиди» шығармасының орыс тіліндегі толық аудармасы 1996 жылы басылып шығып, кеңестік зерттеушілерге Орталық Азия тарихы туралы ақпаратты білуге үлкен мүмкіндік ашты [7]. «Тарих-и Рашиди» шығармасының Ташкентте орыс тіліне аударылған нұсқасын, 1999 жылы толықтырып Алматыда қайта басып шығады [8]. «Тарих-и Рашиди» шығармасын өз еңбектерінде Н.Н. Туманович пен Т.Т. Машрапов, С.Ж. Асфендиаров пен П.А. Кунте, В.П. Юдин, Н.Н. Мингулов пен К.А. Пищулина және т.б. ғалымдар пайдаланған. Қазақ шығыстанушыларына, тарихшыларына қазақ елінің тарихын зерттеуге парсытілді дереккөздерді зерттеген кеңес ғалымдарының еңбектері зор көмегін тигізіп келеді. «Тарих-и Рашиди» шығармасын зерттеумен шетелдік ғалымдармен қатар, кеңестік кезеңдегі басқа ұлт ғалымдары да, отандық ғалымдар да айналысқан. Шығыс дереккөздерінен қазақ халқының тарихын ХІХ ғасырдан зерттеген орыс ғалымы В.В. Вельяминов-Зернов (1830-1904 жж.) болатын. В.В. Вельяминов-Зернов Қазақстанда тұрып, сирек қорлардағы шығыс тілдеріндегі қолжазбаларды зерттеп, өзінің туған жерінің тарихы туралы деректерді зерттеумен бірнеше жылдар бойы айналысады. Нәтижесінде, біздің елдің тарихын зерделеуге аса қажетті құнды еңбектерді жазып кетеді. Ғалым өзінің зерттеулерінде көптеген дереккөздерден, соның ішінде парсы дереккөздерінен қазақ тарихы туралы мәліметтерді зерттеген. Ең алғаш «Тарих-и Рашидидің» қазақ хандары туралы мәліметтерін 1864 жылы В.В. Вельяминов-Зернов «Исследование о Касымовских царях и царевичах» атты еңбегінің екінші бөлімінде жариялаған [9]. В.В. Вельяминов-Зернов парсы дереккөздерінің көбісін аударуға тырысып, қазақ халқының тарихын зерттеуге бүкіл өмірін арнаған бірегей ғалымдардың қатарына жатады. ҚазКСР-дың тарих пен мәдениет ескерткіштерін қорғау Ұйымы 1981-1987 жылдары В.П. Юдиннің бастауымен шығыстанушылық археографиялық экспедиция жасалып, әр түрлі қолжазбалар қорына барып, мәліметтер жинастырылған. Осы экспедиция тек шығыстанушы ғалымға емес қазақ халқының бұрыңғы тарихы үшін маңызды болатын. Осы жиналған қолжазбаларды зерттеп, библиографиялық көрсеткіштерді жасап, нәтижесінде үлкен еңбектің жазылуына мүмкіндік берді. Сонымен В.П. Юдин басшылығымен, С.К. Ибрагимовтың жасаған еңбектерін пайдалана отырып, К.А. Пищулина, Н.Н. Мингуловтарды тынымсыз атқарған жұмыстарымен қатар, ресейлік әріптестері О.Ф. Акимушкин мен М.А. Салахетдиновалармен бірігіп 1969 жылы Алматыда «Материалы по истории казахских ханств XV-XVIII веков: (извлечения из персидских и тюркских сочинений)» атты библиографиялық кітап жарыққа шығады. Бұл кітапта қазақ халқының тарихы мен Қазақстанға қатысты 17 түрік және парсы дереккөздерінің үзінділері мен 4 вакуфты құжаттар енген. Соның ішінде «Тарих-и Рашиди» дереккөзінің бірінші дәптерінен 15 үзінді және екінші дәптерінен 7 үзінді аударылған [10]. 1999 жылы Мұхаммед Хайдар Дулатидың 500 жылдығына байланысты Алматыдағы Ш.Ш. Уәлиханов атындағы тарих және этнология Институтында «Тарих-и Рашиди» шығармасының А. Урунбаев, Р.П. Жалилова пен Л.М. Епифановалардың Ташкент тізімінің аудармасын және біраз толықтырулармен К.К. Қозыбаев пен К.А. Пищулина қайта басып шығарады. Кітап «Мирза Мухаммед Хайдар о казахах и казахской государственности» деген атпен жарық көрген [5, 100]. Бұл кітапқа авторлар алғысөздер жазып, біраз мәліметтермен толықтырады. Мұхаммед Хайдар Дулатидың «Тарих-и Рашиди» шығармасын парсы тілінен қазақ тіліне алғаш рет 2003 жылы Ислам Жеменей аударады. Бұл еңбекті басып шығаруға басшылық еткен, атақты шығыстанушы-ғалым Ә.Дербісәлі болатын [11]. «Тарихи Рашиди» шығармасы толық қазақ тіліне аударылған алғашқы парсы тіліндегі дереккөз болып табылады. Алайда бұл жасалған жұмысты ғылыми басылым ретінде әлі де толықтыруларды қажет етеді. Мұхаммед Хайдар Дулатидың туындысы қазақ тілінде қайта 2015 жылы толықтырулар мен жөндеулермен дулатитанушы Мұхтар Қазыбек пен ф.ғ.д. Әбсаттар Нұралиевтің аудармасымен Алматы қаласында басылып шығады [12]. Бұл аударма М. Қазыбектің алғысөзі мен ескертпелері, есімдер көрсеткіші, географиялық және топографиялық атаулар көрсеткіші, тайпалар атауы көрсеткіштерімен толықтырылған. «Тарих-и Рашиди» шығармасында Қазақстан жеріне қатысты көптеген жер-су атаулары, қазақ хандығының құрылуы мен қазақ хандарының ерліктері жайлы маңызды мәліметтер кездеседі. Еңбекте бүгінде білетін, естіген, бірақ жоғалып кеткен, қазірде үлкен қала, сол кезде кішігірім халқы бар мекен атауларын, арнасы үлкен өзен-сулармен қатар, биік таулардың ерекшеліктерін байқаймыз. Жоғарыда айтқанымыздай Шағатайдың жерлері бөліске салынғанда, одан бөлінген халық Моғолстан мемлекетін Қазақстанның Шығыс аймақтарында құрып, билік етеді. Моғолстан мемлекетін құрған Әмір Болатшының жүрген жерлері туралы «Тарих-и Рашиди» шығармасында мынадай дерек келтіріледі. Солардың ішінде Ақсудан ( ) шыққан Әмір Болажидың ( ) атасы Ортөбеге ( ) күн батыстағы Меңглай Суиені ( ), шығысында Кусан ( ) мен Тар бугурды ( ), батысында Самаз ( ) бен Ферғана ( ) уәлаятының шеті саналатын Жағшәманды ( ), солтүстігінде Ыстықкөл ( ) мен оңтүстігінде Жаржан ( ) мен Сариғ Ұйғырмен ( ) шектесетін жерді береді [13, 16-17]. Бұл жерде Моғолстан жерінің басты қалаларының бірі Ақсу қаласы болған. Бұл қаламен қоса, Кусан, Тар бугур, Самаз, Ферғана, Жағшәман, Ыстықкөл, Жаржан, Сариғ Ұйғыр деген жер-су аттары аталады. Сонымен қатар, «Тарих-и Рашиди» дереккөзінде Шығыс Түркістанда тағы да мынадай қалалар бар деп көрсетеді: Қашқар ( ), Хотан ( ), Үзкенд ( ), Касан ( ), Ахсикет ( ), Әндіжан ( ), Ақсу ( ), Атбаши ( ), [13, 17] және де Тұрфан ( ) мен Хотан ( ) аралығында Луб Катак қаласы( ) [13, 18]. Бүгінгі күнде бұл қалалардың кейбіреуі сол қала ретінде қалса, кейбіреуі әр түрлі қақтығыстарға байланысты жоғалып кеткен. Ал Ақсу қаласы Әмір Болджидың ордасы болғандықтан, XIV ғасырда қамалы берік, сауда орталығы дамыған қала болуы мүмкін. Қазірде Ақсу тек жүздеген ауылы бар бір аудан орталығы. Табиғаты ғажап, жері құнарлы, сулы-нулы жер Дешті Қыпшақта барлық патшалықтар билік еткісі келетін. Осы жерде бірнеше патшалар билік еткен. Оған мына дерек дәлел болады. ( ) Әбілқайыр ханның бүкіл Дешті Қыпшаққа (Дешті Қичақ) билігі жүріп тұрған еді [13, 108]. Дешті Қыпшақта Әбілқайыр хан қайтыс болған соң, Йадгар хан билік жүргізген. Бұл туралы Фатх-наме-ий Шадидің еңбегінде алғаш дерек келтіріледі [5, 46]. Сонымен қатар Темірлер билігі тұсында жазылған «Тарих-и Рашиди» шығармасында қазақ хандығының құрылу тарихына қатысты мынадай құнды мәлімет беріледі. . Аудармасы: Барлығы Керей хан мен Жәнібек ханға кетіп қалады. Олардың саны көбейіп, екі жүз мың адамға жетіп, өзбек-қазақ деп өздерін атайды. Қазақ мемлекетінің басталуы сегіз жүз жетпісінші жылдан, [Алла жақсы біледі] тоғыз жүз қырықыншы жылға дейін құрылды. Қазақ толық ықпалға ие бола бастады. Өзбекстанның көп бөлігінде Керей хан, Бұрындық хан болды, одан кейін ұлы Жәнібек хан, Қасым хан болды. Ол барлық Дешті Қыпшақты жаулап алды және оның әскері мыңнан көп болды. Одан кейін ұлы Мамаш хан болды [13, 109]. Мұхаммед Хайдар Дулати Моғолстан сарайында қызмет етіп жүріп, әр түрлі жерге елші қызметімен барып жүргенде қазақ мемлекетінің құрылғаны туралы естіп, еңбегінде жазған. Алайда қазақ хандығы қай уақытта құрылғаны жайлы нақты айта алмаса да, шамамен хиджри жыл санауымен мерзімін көрсеткен. Яғни григориан жыл санауына ауыстырсақ 870/1465-66 – 940/1533-34 жылдары қазақ хандығы құрылған деп есептейміз. Осы мәліметті тек «Тарих-и Рашиди» шығармасынан ғана табамыз. Сол себепті Дешті Қыпшақта Керей хан мен Жәнібек хан барлық өздерінің артынан ерген халықпен қазақ хандығының негізін қалайды. Дешті Қыпшақ қазақ халқының шыққан мекені. Бұл жерде бірнеше түрік тайпалары мекендеп, кейін әр түрлі саяси, көшуқону жағдайларына байланысты Орталық Азияда өздерінің мемлекеттіктерін құрып, сол жерлерде мекендеп қалған. Қыпшақ даласы Қазақстанның барлық аумағын алып жатқандықтан, біз сол жер-су аттарына әр тақырыпта жеке тоқталатын боламыз. «Тарих-и Рашиди» шығармасында Қазақ хандығының 1465 жылы құрылғаны туралы алғашқы дерек келтірілсе, XV ғасырда Алматы қаласының аты айтылады. Бұл алма шаһары туралы мынадай дерек келтіріледі: Әмір Қамараддин билікке қол жеткізгеннен кейін оған әмірлердің арасынан қарсылық көрсеткендер бар екені жайлы Әмір Темір естіп, әмір жалайыр Баһрам ( ), Хетай баһадүр ( ) және Шейх Әлі баһадүрлерді ( ) жіберді. Олар Алмату ( ) маңына жетіп, Айша хатун өзенінің ( ) жағалауында керейіт ( ) тайпасының адамдарымен соғысқаннан кейін, ақырында олармен бітім жасасып, кері қайтады [13, 57]. Осы жазылып отырған Алмату қаласы қазіргі өзі аттас қаланың орнында болған. Оған «Тарих-и Рашиди» шығармасынан мынадай дерек келтіруге болады. . Аудармасы: «Бұл мекен Іле өзенінің ( ) батыс арнасында орналасқан. Әдетте оның аты Алматы деп жазылады. Қазірде орыстар осы қамал мен қаланы тура осылай (Алматы ( )) деп атайды. Бұл қала 1854 жылы Қырғыз ( ) деген кішкентай өзеннің жағалауында салынған. Шавиел мырзаның айтуынша, бұл мекенде көп алма өсетіндіктен атауы түрікше «алма» дегенді білдіреді [13, 718]. Алмату (Алматы) қаласында тағы да мынадай оқиға болған: «Моғолстанның әйгілі мекендерінің бірі Алматуда Мансұр хан бастап, Сұлтан Саид хан және Сұлтан Халел бауырларына қарсы шабуылға шығады. Шайбани ханның ағасы Саид хан талқандалып Алматудан қашып жанында елу шақты адам мен қажетіне жарайтын малмен керуенге орташа жүріспен он бес күндік жол болатын жердегі Дуланға ( ) келіп байыз табады» [13, 278-279]. Осы парсы дереккөзінде Алматы қаласының Моғолстан мемлекетінде үлкен рөл ойнағандығы, әрі басшылардың бас қосып, кеңес құратын жерлері екендігін айта келе, жанында өзен-судың болғандығын көрсетеді. Сонымен қатар ортағасырдың өзінде осы жерде алма жемісінің көптігі де айтылып отыр. Алайда қазіргі күнде бұл алма ағаштары Алматы қаласында азайып қалған. Алмату қаласы туралы Темірлер дәуірінде жазылған басқа дереккөздерде кездеспейді. Сондықтан «Тарих-и Рашиди» шығармасы жазылмағанда, біз қазақ хандығының қашан құрылғандығынан, өз жерімізде осындай әсем елді-мекендердің болғанынан хабарсыз болатын едік. ХІІІ ғасырда жазылған дереккөздерде кездескен Сайрам қаласы Темірлер дәуіріндегі дереккөздерде де айтылады. Шығармаларда жазылғандай, әскерлер Сайрам қаласы арқылы Моғолстан жеріне баратын болған. Соған қарағанда Сайрам қаласы Моғолстан мен Дешті Қыпшақты байланыстырып тұрған көпір секілді. Осыған орай мынадай деректер кездеседі: «Хазірет Сахибқыранның, яғни Әмір Темірдің әскері керейіт тайпасымен соғысқа разы болмай қайта жолға аттанғанда, Сайрам ( ) мен Йангиден ( ) өтіп, шабуыл жасап, қалың қолмен Сангер Йағаж ( ) деген жерге келеді [13, 57]. 776/1375 жылы Хазірет Сахибқыран Моғолстан жерін жаулауға жолға шығады. Оның әскерлері Сайрамнан өтіп Жарун ( ) маңына жеткенде жете адамдарының бірін ұстап, Сахибқыранның алдына әкеледі. Ол: «Қамараддин өз әскерлерін жинап Көктөбе ( ) маңында Қажы бекті ( ) күтіп отырғанын айта келе, сіздің әскеріңіздің мұнда келгенінен ол мүлде хабарсыз» - дейді» [6, 60-61]. Бұл жерде Сайрам қаласымен қатар Йанги қаласының да аты аталады. - - Аудармасы: «Йанги Тараздың басқа атауы. Басқа жазушылар да осы пікірде. Менің ойымша бұл жерде біздің Йанги деп аламыз, тек а әріпінің түсіп қалғаны ғана бір қате» [13, 215]. Йанги Тараз қаласының ортағасырлық атауы, Оны моңғолша Мелкат ата ( ) деп айтады [13, 90]. Сонымен қатар еңбекте Отырар қаласын да Йанги деп айтылған деп жазады [13, 219]. Сайрам қаласының жағдайы туралы мынадай мәлімет жазылады: «Есенбұға хан істеген қылықтарына өкініп, адамдармен жақсы мәміле жасасты. Алғаш рет Сайрам мен Түркістанға және Ташкентке күтпеген жерден жорық жасап, қатты ойрандады. Бұл шабуылдар 855/1451-52 жылдан бұрынырақ болды» [13, 107]. Бұл жерде Сайрам қаласы тағы қатты соққы көргені жайлы мәлімет беріліп тұр. «Тарих-и Рашиди» еңбегінде Аржашлар ( ) деген мекен туралы былай сипатталады: « » Не қол, не аяқ жетпейтін жер. Бұл жер өте терең үш шатқалы бар мекен еді, оның етегінен үш үлкен өзен ағып жататын [13, 61-62]. Бұл мекен Алатаудың мұздарынан аққан Шарын өзені бойында орналасқан болатын. Қазіргі күнде мұндай мекен кездеспейді. Аржашлар дереккөзде бір ғажайып мекен ретінде сипатталады. Ортағасырда жаудан қашқан әскер көбінесе шатқалдарға, ормандарға, аралдарға жасырынатын болған. Аржашлар да сондай мекендердің бірі деп саналған. Тұрфан ( ) мен Хотан ( ) аралығында жатқан белгілі қалалардың бірі Луб Катак ( ) қаласы туралы «Тарих-и Рашиди» дереккөзінде бір муаззин (азаншы) мен шейхтың оқиғасында айтылады: «Жұма күні шейх пен муаззин екеуі қаладан шығып кетеді. Олар қаладан үш фарсах жерге жеткенде, азаншы бір жұмысын бітіру үшін қалаға қайта барып келеді. Жолдан жұма мешітін көріп, құптан намазының азанын айтайын деп мешіттің мұнарасына көтеріліп, азан шақырып жатқанда, аспаннан қар секілді, бірақ құрғақ бірдене жауа бастайды. Азаншы намазын оқып болған соң, төменге түсіп, есікті ашайын десе, ашылмайды. Содан кейін қайта мұнараға көтеріліп, қараса, жауып тұрған құм екен. Құм бүкіл шаһарды басып қалыпты, тіпті мұнараға дейін жақындап қалыпты, ол сол арадан қашып кетеді. Бүгінде бұл қала құм астында көміліп жатыр. Кейде қатты жел соқса, мұнараның басы, кейде күмбездің төбесі көрініп қалады. Егер боран соғатын болса, үйлердің төбелері ашылып, ішіндегі заттар сол қалпында тұр, әрі қаңыраған аппақ адамдардың сүйектері көрінеді. Сосын Шейх Ақсу жақтағы Ай гулге ( ) келеді [13, 19]. Катак қаласы туралы басқа парсы дереккөздерінде кездеспейді, сондықтан бұл қаланың орнын тек ауа-райына байланысты көруге болады деген болжам жасай аламыз. Бұл жерде екі жолаушы негізі Ақсу қаласы, яғни Тоғылық Темірдің еліне бара жатқанын түсінуге болады. Сонымен қоса, Ақсу қаласының маңында Айгүл (Айгул) деген мекеннің аты айтылады. Шығармада Айгулді Айкөл немесе Байкөл болуы мүмкін деп ескертпе жасайды. Бірақ бұл жердегі Байкөлді Ресейдегі көлмен шатастыруға болмайды. Себебі, Айгул Ақсудың айналасындағы мекеннің атауы болған. Әмір Темірдің билігі мен мекендеген жерлері туралы жазылған шығармада оның бір тойды өткізу үшін бірнеше жерге барғанын айтады. «Әмір Темір Самарқандтан шығып, Атбашыға ( ) барып, демалып, ол жерден Арта Бари даласына ( ) келіп, ол онда үйленіп, бірнеше күн бойы той жасайды. Ол бұл арадан шығып, Йассы асуын ( ) кесіп өтіп, Үзкендке ( ) біразға орнығады. Сосын Үзкендтен аттанып, Ходжентке барып тоқтады. Бұл жерде жалайыр Баһрамның ұлы Әділшаһ ( ) қызмет көрсетіп, той жасайды» [13, 63-65]. Бұл жерде Атбашы деген жер Түркістан даласында орналасқан болуы мүмкін, себебі Әмір Темір Самарқандттан шығып Йассы асуына барған, бұл Түркістанның астанасы Йасы қаласының асуы болса, онда Атбасы да сол мекенге жақын деп болжаймыз. Сонымен қатар, Үзкенд, Ходжент Сырдария өзені бойындағы қалалар екенін жоғарыда көрсеткенбіз. Моңғолдар билігі тұсындағы қатты зардап шеккен қала Отырар қаласы болатын. Отырар қаласы Темірлер дәуірінде қайта қала мәртебісін алған. Оған дәлел «Тарих-и Рашиди» шығармасында осы қала туралы екі жерде кездеседі. Біріншісі Әмір Темір Әділшаһды ұстауға әскерін жібергенде, әскер Самарқандтан шығып, Отырарға жеткенде, екіге бөлінеді деп айтылса [14, 76], екіншісінде Отырарда Әмір Темір дүние салады [13, 82] – деп жазады. Ортағасырда соғыстардың себебінің көбісі жерге талас, келіспеушілік, сатқындық болатын. Соғыстардың нәтижесінде біреулері жеңсе, кейбіреуі жеңіліс тауып жатады, тіпті тарих сахнасынан жоғалып кетеді. Сондай оқиғаның бірі қалмақтармен болған соғыста Жүніс хан Іле өзенінің ( ) маңында жеңіледі. Моғол әмірлерінің көбісі бұл соғыста қаза табады. Осы себепті, моғолдар түгелдей Түркістан жағына қашып, сол жерде тұрақтанады. Олар Түркістан өңірінде Сейхун өзенінің жағалауында Қаратоғай деген жерде қыстап шығады [13, 119]. Бұл жерде бірнеше жер-су атауымен қатар, Моғолстан жерінің Түркістан аймағына ауысқаны жайлы дерек келтіреді. Батыс Қазақстандағы қалалар Сарай немесе Сарайшық туралы «Тарих-и Рашиди» шығармасында мынадай мәлімет береді: Аудармасы: Сарайжуқ, Сарайчиқ және тағы да басқа деп аталатын қала Йайек (Жайық) немесе Орал өзенінің жанында Әхир есімді бір қала, Хазар теңізінің солтүстік жағалауына жақын орналасқан және шамамен тура сол жер айтылып тұрған болуы керек» – деп көрсетеді [13, 736]. Сарайчиқ, яғни Сарайшық қаласы моңғолдардың билік құрған кезінде құрылған қала. Сол уақыттан бері Сарайшық қаласы көркейіп, гүлдеп, сауда-саттық орталықтарының біріне айналған. Осы шығармада ( ) Бұрындық хан Сарай және Сарайшық (қаласында) болды - деп жазады [13, 405]. Қазақстанның батыс бөлігіндегі топонимдер туралы Темірлер дәуірінде жазылған еңбектерде жазылған. Еділ өзенінің атауы «Тарих-и Рашиди» шығармасында жазылады. Еділ өзенімен қатар қазақ жерінде бірнеше өзен-сулардың да атауын көрсетеді.
Аудармасы: Моғолстанда Жейхун секілді көп өзендер бар. Олар Іле, Еміл, Ертіс, Жублак және Нарын өзендері. Олар көлемі жағынан Жейхун мен Сейхуннан еш кем емес және бұл өзендердің көбісі Моғолстан мен Өзбекстан арасын бөліп жатқан Көкчеге (Көкше) барып құяды. Оның ұзындығы сегіз айлық жол және кейбіреуінің көлемі отыз фарсах болады. Қыста Көкшеде мұз қатқанда өзбек Моғолстанға екі-үш күнде тез мұздың үстімен жүріп баратын. Қайтқан кезде қыстың аяғында осылай тез қайтады. Бірақ қыстың аяғында қауіпті болады. Көбінесе мұз жарылғанда шамамен жүз-екі жүз отбасы суға түсіп кетеді. Оның суы тұщы және оған өзен құйылады, бірақ одан тармақ бөлінбейді. Оған Өзбекстаннан келіп құятын сулардың бірі Етіл (Еділ) деп аталады және ол Қулзамға құяды [13, 525-526]. Мұхаммед Хайдар «Тарих-и Рашиди» шығармасын «Тарих-и жахангушай» дереккөзіне сілтеме жасай отырып, жазған. Осы мәлімет те Жувейнидің шығармасынан алынған. Яғни Еділ өзені тек Каспий теңізіне ғана емес, сонымен қатар Көкше көліне де құятына куә боламыз. Сонымен қатар Моғолстан оңтүстік аумағында бірнеше үлкен өзендердің аттары аталады. Біз әлі де сол өзендерге байланысты деректерге тоқталамыз. Мұндағы Көкше теңіз қазіргі Балқаш көлінің ортағасырлық атауы. Қазақстанның батысында Қаратау деген үлкен тау бар. Қаратау тауын «Тарих-и Рашиди» еңбегінде Қарашық тауы ( ) деп жазады. ( ) Қарашық тауының басына қарауыл жан-жақты бақылау үшін Ақсума ( ) салынған еді, сол жерден Әмір Темір Дешті Қыпшақ даласын бақылап отыратын. Бұл тау Қыпшақ даласынан жоғарырақ орналасқан [13, 76- ]. Қаратау негізінде еліміздің батысы мен орталығында да орналасқан. Қаратаулардың басына қар жаумайды, әрі оңтүстікшығыстағы таулардан аласа болады. Қаратаудың басында қазақ халқы қоныстанған, әрі үлкен тарихи оқиғаларды басынан кешіргендері туралы қазақ тарихынан білеміз. Қорыта келгенде, XVI ғасырда жазылған «Тарих-и Рашиди» шығармасы Әмір Темір мен оның ұрпақтарының тарихы жайлы жазылған парсы тіліндегі құнды дереккөз болып табылады. «Тарих-и Рашиди» дереккөзінің авторы Кашмирде екі дәптер, яғни кітап етіп жазып шығады. Бұл шығармада XIV ғасырда билік еткен Моғолстан патшалығы мен Әмір Темірдің билігі заманындағы Қазақстан мен Орталық Азия халықтары, мәдениеті, шаруашылығы, жерлері мен өзен-сулары жайлы маңызды деректер жазылады. Сол себепті «Тарих-и Рашиди» шығармасы ағылшын, орыс, қазақ, қытай және т.б. тілдерге аударылып, ғылыми айналымға енгізілген. В.В. Вельяминов-Зернов, В.П. Юдин, А. Урунбаев, Р.П. Жалилова, Л.М. Епифанова, Н.Н. Мингулов, К.А. Пищулина және т.б. сынды кеңестік замандағы ғалымдар парсы тілді шығарманы аударумен қатар, Қазақстан мен Орталық Азияның тарихына қатысты құнды деректерді зерттеген. Шығарма Моғолстан патшалығы туралы көптеген мәлімет бергендіктен, сол мекендегі жер-су атаулары жайлы да маңызды мәліметтер жазылады. Дереккөзде Әмір Темір мен ұрпақтарының билік еткен Қазақстанның Шығыс-Оңтүстік, Батыс және Оңтүстік аумағындағы Ақсу, Ахсикет, Луб Катак, Алмату, Сайрам, Йанги, Түркістан, Үзгенд, Ходжент, Отырар, Қараторғай, Сарайжуқ, Орал, және т.б. қалалары, Іле өзені, Сейхун өзені, Йайық өзені, Етіл өзендері және Қаратау, Қарашақ тауы және басқа да жерлер жайлы сипатталады. «Тарих-и Рашиди» шығармасының қазақ тарихы үшін ең маңыздысы, Қазақ хандығының құрылуы жайлы маңызды дерек айтылады. Шығарма әлемнің бірнеше тіліне аударылып, зерттелсе де, дереккөзде кездесетін Қазақстанға қатысты жер-су атаулары әлі де ғылыми зерттеуді қажет етеді.