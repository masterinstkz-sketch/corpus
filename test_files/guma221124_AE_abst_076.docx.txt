Егіншілік Қазақстан территориясында өмір сүрген ежелгі тайпалардың мал өсірумен қатар дамыт қан негізгі кәсібі болды. Оңтүстік Қазақстан аудандарында, Сырдария, Шу Талас, Арыс өзендерінің бойында, Қаратау жотасы баурайларында, табиғи су қоймалары мен шабындық алқаптары бар жерлердегі табиғат жағдайлары бұл жерлерде ірі-ірі егіншілік қоныстарының пайда болуына себеп болды. Сырдария өзенінің екі жақ беті, Сырдария өзенінің Іңкәрдария, Жаңадария, Қуаңдария, Ескідариялық арналарының екі жақ беті ежелде егіншілік оазисі болған және өазіргі таңда Сырдарияның кепкен арналарының бойынан байырғы иригация іздері жақсы байқалады. ХІХ ғасырдың аяғы мен ХХ ғасырдың бас кезіндегі Сырдың төменгі ағысы бойында егіншіліктің дамуы жөніндегі ғылыми ақпараттарға ауыл шаруашылық және Статистистикалық комитеттер жазбалары негіз болды. Сыр өңірінде ерте және ортағасырлық қалалық мәдениет кезінде егіншілік басым болған, кейін құлдырап, көшпелі мал шаруа шылығы басымдық алған. Мақала «AP08856696 - Қазақстанның шөлді атырабтарының егіншілік-малшаруашылық ландшафтарын этнографиялық және геоархеологиялық зерттеу: игеру мен бос қалдырулардың тарихи себептері» атты іргелі жоба аясында орындалды.