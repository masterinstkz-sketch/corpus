«Өлімге жан екенсің қия алмайтың, Өлеңнің құшағына сия алмайтын. Қазақты көргін келсе, міне, осы деп, Көрсетсе жер жүзіне ұялмайтын, - деп сырбаз ақын С. Мәуленов жырлағандай тірісінде аты аңызға айналып, қазақтың шоқтығы биік азаматы, қазақ әде биетінің жаңа бағытта дамуына зор үлес қосқан жазушы Сәкен Сейфуллиннің өмірі қаншалықты күреске толы болса оның өмірдерегі де өзінің өмірі сияқты қайшылықтар мен сәйкессіздіктерге толы. «Сәкен - жасынан топ жара шыққан жүйрік. Жүйрік әрқилы, әрқай сысы жеріне жете тоқтайды. Атақ, данқ дегендер де сол сияқты. Күндік, жылдық, ғасырлық атақтар бар. Солардың ішінде Сәкендікі ең ұзағы - ғасырлық атақ. Өйткені ол артына, хал қына мұра қалдырып кетті. Мұралардың ең қымбаты- сөз», - деп баға берген екен қазақтың классик жазушысы Ғабиден Мұстафин [1,21]. «Адам- керуен, өмірі - жол, Ешкімге жат із емес. Жолмен көшкен керуеннің, Алды- арты да - біз емес», - деп толғаған Сәкеннің ғұмыр жолы өте күрделі, журналистік болжамдар емес терең ғылыми зерттеулерді қажет етеді.  Жалпы ақын туралы Сәкентанушы зертеуші ғалымдардан бөлек, танымдық және публистикалық мақалалар мен журналистік зерттеулер де жетерлік. Дегенмен де аракідік «біз Сәкенді толықтай зерттеп болдық па» деген сұрақтын туындауы да заңдылық. Атына заты сай «Қызыл сұңқар» атанған күрескер ақынның ғұмырбаянына шолу жасасақ: Сәкен (шын аты Садуақас) Сейфоллаұлы 1894 жылы 15 қазанда (кейбір зерттеулерде 23 мамырда немесе 15 қарашада туған) бұрынғы Ақмола облысы, Ақмола уезінің Нілді болысының Бірінші ауылында (Жезқазған облысы, Жаңаарқа ауданы немесе Қарағанды облысының Жаңаарқа, Ағадыр, Шет аудандары болып кейінгі жарты ғасырда бірнеше рет әкімшілік территориялық өзгерістерге ұшырап отырды-Д.Е.) – Нілді мыс қорыту заводына таяу жердегі қазақ ауылында туған деген дерек алар едік. Ал «Жаңаарқа» энциклопедиясы бойынша «бұрынғы Жаңаарқа аумағында әкесі Сейфолла Ортаудағы Қарашілік деген жердегі қыс тағына көшпей тұрған күз айында дүниеге келген» екен [2,181]. Жалпы көпшілікке түсінікті болуы үшін Сәкен өзі: «Ора, Аба, Есен, Нұра жерім еді, Қуандық - Қаратоқа елім еді», - деп жырлағандай ақынның туып өскен ортасы мен елі туралы мұрағаттық деректер мен естелік терден біраз мәліметтер алуға болады. Жаңаарқа жері терри-ториялық жағынан 1824 жылы ашылған Қарқаралы округіне жататын және 1839 жылғы архив құжаттары бойынша, Микро этнонимдік атауларға бөлініп Қарпық (Сәкеннің арғы аталары) рулар бірлестігі Тінәлі Қарпық (болыс билеушісі - сұлтан майор Арыслан Құдаймендин), Тоқа-Қарпық (сұлтан Бек Құдаймендин), Айтқожа-Қарпық (би Сапақ Тәңірбергенов) болыстықтарынан тұратын. 1832 жылы 22 тамызда Ақмола округі ашылып, Айтқожа-Қарпық болысын 1832 жылдан бастап Сапақ Тәңірбергенов биледі, бірақ ол 1838 жылы Кенесарыға қосылып, ауылдарымен көшіп кетті [3,67]. Бұл құжаттан алатын ең құнды мәліметті елді мекендердегі патшалық әкімшілік құры лымның төменгі буыны - болыстар атауындағы өзгерістерден көруге болады. 1865-68 жыл дарға дейінгі болыстар ел атымен – рулар атымен аталып келсе, 1875-78 жылғы құжатта ел дердің атауы жер-су атауларымен алмастырылған. Мысалы: бұрын Айтқожа-Қарпық, Сай далы-Алтай, Тінәлі-Қарпық, Қареке-Алтай деп аталса, енді Жаңаарқа, Қараағаш, Ақмола, Спасск деп ауыстырылған [4,13]. 1887-1889 жылдар аралығында Ақмола облыснына қарасты қазақ болыстарының бұ рынғы атаулары руы бойынша аталынып келсе кейіннен олар жер атулары бойынша мәсе лен, Қарпық руының Айтқожа-Қарпық болысы - Қарағаш болысы, Алтай руының Мойын Алтай болысы - Ортау болысы, Алтай руының Сайдалы-Алтай болысы - Ақтау болысы, Алтай руының Алсай-Алтай болысы - Атасу болысы, Тұңғатар руының Енең-Тұңғатар (Сәкеннің аталары Енең Тоқасына жатады) болысы Нілді болысы болып – өзгертілген [5, 55 56]. Енді жан дүниесі табиғатпен үндескен ақынның туып, өскен жерлерін сипаты туралы да аз жазылған жоқ. Сарыарқаның шырайын келтіріп тұрған «жер шұрайы Ортаудай-ақ болсын» дейтіндей әсем табиғатымен адам жанына асқақтата әсерлі сезім тудырарлықтай сұлулығы табиғатымен жарасқан құнарлы да құтты өлке. Ақынның жаз жайлауда рахатын көріп, алтыбақан теуіп, ақсүйек ойнап, балалық шағы өткен ортасы осындай сұлулыққа толы болды. Шынында да табиғат өзі арнап соққандай, сулы мүйісі, самалы салқын Сарыарқаның жазда көк шалғынды жазира даласы өзен, құрақты көлдерге бай, соның ішінде Тоқа руының көш жолдары бой түзген, толқыған мөлдір сулы Көктіңкөлі, Сарысу, Есен, Нұра, Есіл өзен дерінің бойы, «Думанды шалқар көлдер-ай, Еркін дала белдер-ай. Қаздай қатар мыңғырып, Тізіліп көшкен елдер-ай»,- деп ақын өзі жырлағандай елдің басын қосқан сонау бір бейбіт өмір, көшпелі тұрмыс, мамыражай тірлік кешкен заманда шұрайлы мекен, ата қоныс болған еді. Қарашілік табиғаттың өзі көк-жасыл көрпе төсегендей, Сарыарқаның сағымды даласы, алыстан көз салғанда мұнартып тұратын Ор, Аба тауларының баурайында орналасқан. Бұл туралы ақынның ең кенже туған інісі Мәжит (Ғабдұлмәжит) Сейфуллин өз естелінде: «Сәкеннің туған жері «Қарашілік» деген жер, Сәкен туған жылдары Ақмола облысы, Ақмола уезі, Нілді болысына қарап қазіргі Ағадыр, Өспен кенттеріне таяу Ор мен Аба (қотыр Аба, сүйір Аба) тауларының бауырында жатыр. Екі таудан бастау алып, ортасынан ағып шығатын  Жаман атты өзен бойы талды, шілікті, тоғайлы, нулы болып келеді.Қазіргі Жаңаарқа ауданы ның Ор, Аба деген тауының бөктерінде, Қарашілік деген жерде қыстауымыз, Есеннен өтіп келіп қонатын Маржанкөл, Жаманкөл, Ағаштыкөл (Маржанкөл (қазіргі Нұра ауданының жері), Ағаштыкөл (қазіргі Осакаров ауданының жері) [6, 34], деген кең алапта жайлауымыз болған. Шөптесінді, қожыр қойтасты Ор, Абаның тауының қойын қойнауы құнарлы, баурайы, құтты қоныс Қарашілік. Қолмен қойғандай төрт қырлы Сандықтас оқшау тұр. Сәкен аға өзінің «Бандыны қуған Хамит» атты әңгімесін де осы жерде жазған», - деп сипттай келе [7,37], «Ор, Аба таулары бір-бірімен іргелес жатыр. Табиғат ана егіз тумасына енші беріп отау шығарғанда, Орға кер жағал қызыл күрең сандықшаларды үйіп төгіп, Аба биігіне қотыраш-қотыраш қожыр тастарды сыйлапты. Былайғы көзге Ор биігі еңселі, әрі қабағы ашыңқы көрінсе, Аба тұңжыраңқы суық түспен томсарады. Сүйгенін шұнағым дейтін халық осынау қырыс қабақ қос биікке Қотыр Аба, Таз Аба деп анайылау ат берген. Ондағысы тауды қорашсынғандығы емес қотыраш болса да, құнарлы құтты өңір деп ырым еткендегісі», - деп туған өлке тарихына қайта-қайта айналып соғып сүйсіне жазып, туған жерге деген, өскен елге деген сағынышы мен мауқымын осылайша басқан [7,98]. Өршіл ақын туған өлкесіне туралы «Сарыарқа» деген ән арнап: «Шалқыған біздің жақтың көлдері бар, Ағашты биік таулы жерлері бар. Өзен, су, көлі жайлап таусылмайтын, Меймандос, берекелі елдері бар», - деп өлеңмен өрілген сезім толқынысын әнге айналдырып, тасқа қашап жазғандай мәңгілікке қалдырып кеткен екен. Сәкенмен жерлес, туыстығы үшін ғана емес ақын шығармаларын орыс тіліне аударғаны үшін «халық жауы» атанып» 17 жыл өмірін «ана жақта» өткізіп келген жазушы Сәйділ Талжанов та ақын туралы шығармаларында ол өскен өлке тарихына соқпай өте алмай: «Төңіректі қоршап тұрған Аба тауы етегінде тоқырайған таз Аба, батысында «Үлкен Аба», шығысында жөңкеріле шөккен «Әулие тас», терістігінде сорайып көрінетін «Құс мұрын», оған жалғас «Төр ақшоқы», «Босаға ақшоқы», «Ақ белдік» - адырлары. Арқада осылардың бәрі тау атанады. Әлгі аталған «таулар» самаладай болып Қарашілікті жан жағынан қамап тұр. Төңірегі түгел ықтырма «Қара шілікте» қатты жел соқпайды. Ақбелдіктің сырты ойпаң жазық. Жаман өзен қуалай ағады. Ақбелдік пен «Үлкен Абаның» арасы ашық. Өзен жиегінен Қарашілік көрініп тұрады. Қиялап Ақбелдікке шыға келсең анадайдан «мен мұңдалап» Ор тауы көрінетін. Ордың батысында кәдімгі адырайған алабас адыры, оның етегінде «Аюлы қойтас» сұлап жатады»,- деп жазып өлке тыныс-келбетін одан әрі аша түскен [8,244]. Ор, Аба тауларынан терістікке, Көктіңкөліне қарай Сарысу өзенін кесіп өткенде осы жерден Сәкен ауылының жайлауы басталады (о баста бұл жер Сейфолланың әкесі Оспанның үлкен ағасы Мұстафа, одан кейін оның баласы Жәкеннің қыстауы болса керек. 1909 жылғы болыс сайлауы нәтижесі бойынша енең тоқасының билеуші, болысы болып Жәкен Мұстафаұлы сайланған). Жайлаудың бір шеті Иманақ тауының шығыс жағындағы Қараөзек деген өлке. Сол жерге май айында аздап егін салып, күзде сол егіннің өнімін жинап, өзінше астыққа қарық болып, көшпелі ауылдар күнелтетін. Одан әрі Иманақ тауының шығыс жағын жағалап, Есен өзенінің (Сәкен шығармаларында жиі кездесетін, заманында өткел бермес Есен өзені қазіргі уақытта үзік-үзік болып қарасуларға айналып құрғап қалуға таянған-Д.Е.) бойымен Нұраға, жаз жайлауға қарай бет алады. «Құрыш қайнаған сайын шынығады, ер жігіт қиналған сайын шынығады» дегендей социалистік төңкеріске тікелей қатысқан жырлары дауылпаз ұрандарға толы Сәкеннің өмірі ұрпағына үлгі болғанымен тіршілігі қайшылық, қиыншылықтарға өзі жазғандай «тар жол, тайғақ кешулерге» толы болды. Сәкен 1917 жылғы ақпан төңкерісі туралы хабарды өзі тұңғыш рет ұстаздық қызметін бастаған қазіргі Нұра ауданы орталығына жақын Бұғылы болысында естіп, 9 март күні бостандықты қарсы алу үшін Ақмола қаласына үлкен зор құлшыныс, шаттықпен шұғыл жолға шығып, оны «Асығып тез аттандық» деген болашаққа үміт артқан жалынға толы өлеңінде сол әрекетін былайша жырыға қосады: «Жер мен көкке нұр шашып, Көрінді таң жалтырап; Шаттық тасып лүпілдеп, Соқты жүрек қалтырап. Кешікпей-ақ қызыл күн, Шыға келді жарқырап. Күнге жайып құшақты, Шақырып бері шаттандық, Қуантуға ел-жұртты, Асығып тез аттандық» [9,10]. Осы уақыттан бастап Сәкеннің ұлт болашағы үшін күреске толы ғұмырының жаңа кезеңі басталған еді. Төңкерісшіл ақын атанып, азапты күндерді бастан кешкен Сәкен небары 28 жасында Халық Комиссарлары төрағасы ретінде жас қазақ мемлекетінің аяққа тұрап өркендеуі жолында артына көптеген із қалдырса да, 1925 жылы Қазақстанға өлкелік бірінші хатшы болып келген Ф.И.Голощекинмен «дәм тұзы» жараспай ақ қойды. Қай қызметте жүрсе де турашыл, әділдік жолынан таймаған Сәкен халық мүддесін бәрінен де жоғары санап елде болып жатқан келеңсіз көріністерді жыр жолдарына айналдырып өзінің қар ылығын дауылпаз жырлары арқылы білдіріп отырғаны көшілікке мәлім. Қазақстан Өлкелік партия комитетін 1925-1932 жылдары басқарған Ф.И. Голощекиннің қазақ жерінде жүргізген экономикалық саясатының қателігін принципті түрде ашық айтқан. Қазақ зиялыларынан «қужақ» деген ат алған «ұрдажық» жаңа басшы қазақ жерінде «кіші қазан» төңкерісін жасау мақсатында көшпелі қазақ ауылдарын 1930-1933 жылдары яғни, бар жоғы үш жылда жедел түрде жаппай ұжымдастыру шарасын жүргізбек болды. Әлем халықтары тарихында жүз деген жылдарға созылған процесті сол кезеңдегі қазақ қоғамындағы 480 мың көшпелі немесе жартылай көшпелі шаруашылықтарды есепке алмай бір қоғамдық формациядан екінші бір қоғамдық формацияға осындай қысқа мерзімде ауыстыру тарихта бұрын соңды болмаған құбылыс еді. Голщекиннің кешегі көшпелілерді бір жылда колхозшыларға айналдырмақ идеясын Сталин бірден қолдап 1930 жылдың өзінде-ақ 100 мың шаруашылықты (600 мың адам) бірден отырықшылыққа айналдыруға нұсқау берді. Бұл шешімге әрине қазақ зиялы лары келісе қойған жоқ. Жоғарыдан, Сталиннің өзінен тікелей келіп түскен нұсқауға қарсы шығу қаншалықты қатерлі екендігіне қарамастан кейбір қазақ қайраткерлері бұл шешімдерге өз қарсылығын білдіріп жатты. Мәселен, Т. Рысқұлов журналист М. Брудныйға берген сұқ батында: «Кто установил и на каком основании, что казахский народ целиком должен перейти и перейдет в оседлое земледельческое состояние? Тенденция развития в эту сторону будет, но завершится в далеком будущем, а пока естественные условия и возмож-ности раз вития говорят несколько об иных соотношениях» [10,55]. Ғасырлар бойы дәстүрлі көшпелі қоғамда, рулық байланыста өмір сүріп келе жатқан қазақ елі әрине мұндай « күрт бетбұрыс тарға» (ауқаттыларды тәркілеу, ұжымдастыру, отырықшылық т.б.) дайын емес еді. Сол ке зеңдегі қазақ қоғамындағы психологиялық түсініктер мен ахуалды көрсетіп жазылған Ғабиден Мұстафиннің «Шығанақ» романының кейіпкері Олжабек «сөзге орашолақ, ... томырық мінезді адам. Қазақ қазақ болғалы енші бөліскені болмаса, енші қосқанды көрген де емен, естіген де емен» - деп колхоздасқан ауылдан ат - тонын ала қашуы сол заманның дәл көрінісі емес пе? [8,38]. Міне, осындай жағдайда елінің ертеңін ойлаған Сәкен де туған жері Қарашілікке ат басын бұрып, ағайындарын отырықшылыққа үгіттеп, Есен өзенін бойлап Иманақ тауын бетке алып қоныс ауыстырып, егіншілікпен ң айналысуға шақырады. Бұл туралы Мәжит ақсақал өз естелігінде былайша еске алып: «Сәкен Қарашілікке соңғы рет 1927 жылдың қараша айында келді. 1928 жылдың көктемінде, Есен өзенінің бойына Өржігіт деген жерге орнап қыстау салдық. Қарашіліктегі үй қораны бұзып, қос ат жеккен арбамен күндіз-түні тасыды. «Туысқандар,... қазіргі қыстауларыңды тастап анау жайлауға, егін өсіруге жайлы жерге қыстау салу керек. Ол анау Иманақ тауының арғы беті, Ақмола жақ, шұрайлы, сұлу жер. Тау арасында қалмай артельге бірігіндер»[7,78],- деп Сәкен аға ақыл берді деген жол дарын жазушы Өмір Кәріпұлы одан әрі нақтылай, толықтыра түскен. «Сәкен 1930 жылдары елде болып, әкесіне үй салып алуға көмектесіп, ағайын туыстарының басын қосып отырықшылыққа көшкен еді», - деп жазады [7,109]. Тағы да естелікке жүгінсек жалғасы бы лайша өрбиді: «Сол жылы жаз, күз келесі жылғы егін салумен, көшудің қамын ойластырумен өтті. Егінге соқа, тырма, күш көлік, басқа да сайман, жабдықтар жинақталды. Тұқым сатып алынды. Кірпіш құятын қалып, құрылысқа қажетті ағаш, есік, терезе сықылды заттар дайын далды. Сонымен 1930 жылдың көктемі шығысымен сәуірдің орта кезінде әкеміз бастаған алғашқы көш Иманақты бетке алып жүріп те кетті [7,79]. Көш арада үш қонып Иманақ тауының арғы бетіндегі «Бестоған» қорығының солтүстікке қарай «Өржігіт» қайқаңының алдындағы қыратқа тоқтады. Біздің әкеміз ауылдағы үлкендермен ақылдасып, әбден өлшеп, пішіп қыстауды осы Өржігіт қайқаңының алдындағы қыратқа саламыз деп шешкен. Шығыста, қозы көш жерде Алшағыр тауы тұр. Бұл басына бүркіт ұялайтын Иманақтай құзды, жартасты, биік тау емес. Бірақ арқар көп болатын, жазда киік қаптап кетеді. Ал егін «Бестоған» қорығына салынды. Бұл қыста қар қалың түсетін, жазда ондаған бұлақтарынан су атқылап тұратын, қар суы мол жиналып жайылатын шырайлы өлке. Бұрын қалай аталғанын білмеймін, кейін «Сейфекеңнің Бестоғаны» атанды. Оның себебі, сол Сейфекең егін салған 1930 жылдан бастап осы жерге тоған тартылып, су байланған. Сонымен егінді суарған. Кейін осы Бестоғаннан оңтүстікке қарай, төменірек Киров атын-дағы колхоз ұйымдастырылды. Қазір осы ауыл Сәкен атындағы кеңшардың Киров бө-лімшесі. Бұл ауыл алғашқы жылдары Сейфекеңнің жаңа қыстауы аталып жүрді де, кейін 1937 жылы әкемізді ұстап әкеткен соң «Тоғыз үй» атанды», - деп еске алады [7,80]. Тағдырға дауа бар ма, сөйткен Сейфекеңді «Бестоғанның» маңында 1937 жылғы қазан айында даладан ұстап әкетіп, сол жылы күзде баласы Сәкеннен бұрын Қарағанды қаласының жанындағы КарЛАГ-тың Бас басқармасы орналасқан «Долинкада» атып өлтірген екен. Отызыншы жылдардың бас кезінде көп ауылдар осылай отырықшылана бастаған. Елге кооперативтер шығып ауылдарға көк соқа, сүт тартатын сепаратор машиналарын таратқан. Жаңалыққа жаны құмар, жүрегі сәбидей пәк Сәкен де осының бәрі жаңа өмірдің, Кеңес өкіметінің тартуы деп түсініп, өзінің белгілі «Сепаратор» деген өлеңің осы жаңа өмірге тарту етті. Жаңалықты жан дүниесімен сезіне білген Сәкен жаңа тұрмыстың еліне пайдалы жағын тез ұғынып, халқының болашағын болжай отырып елді отырықшылыққа үгіттеп мақалалар жазып отырды. Сол заманның лебі туралы белгілі алаштанушы, академик ғалым былай деп баға береді: «С.Сейфуллиннің «Кооперацияны күшейту керек» деген шағын мақаласы арада қанша уақыт өтсе де, бүгінгі жағыдайымызды дөп басып тұрғаны, еш құнын, мағынасын жоймағаны бір жағы таңғалдырады. Ендеше, мақалаға көз жүгіртіп көріңізші. «Қазақстанның еңбекшілеріне ең керек нәрселер: қала болу, жер кәсібіне айналу, школа ашу әм кооперация ашу. Осы айтылған төрт нәрсенің ішінде қазіргі тұрмыс, тіршілік ретінде өте керекті нәрсе кооперация ашу. Кооперация деген не нәрсе екенін қалаға жақын елдің көбі білсе де, қаладан алыс, қырдағы елдер білмейтін де шығар» [12,33]. Сейфекең ауылының неліктен «Тоғыз үй» болу себебіне тоқталсақ Сәкеннің біраз ауылдастары ермей Қарашілікте қалып, тек өзіне жақын туыстары ғана қоныс аударуға келіскен екен. Естелік бойынша көшкен ауыл жазда құрылысқа жақын жер деп Есен өзенінің бойындағы жайлауда отырған [7,82]. Мәжит ағамыз елге барған (1967 жылы) бір сапарында осы өздеріне баспана болған мекенді қырық жылдан кейін арнайы іздеп шығып: «Өржігіт қайқаңының алдындағы қыстаудың орны жатқан қыратқа келіп тоқтадық. Қолмен санағандай тоғыз үйдің орны жатыр, кейбіреулерінің қабырғалары да жартылай сақталған екен», - деп жазады [7,84]. Сәкен жүрген жерлердің табиғаты туралы Мәжит ағамыздың қызы, Сәкен Сейфуллин қорының президенті София Сейфуллина да өз естелегінен тыс қалдырмаған. Жаңаарқаға келген бір сапары туралы естелігінде: «Осы қыстаудан оңтүстік батысқа қарай 10 шақы рымдай жерде осы маңға әйгілі, атақты Сұлукөл жатыр. Сұлукөл десе дегендей екен. Суы мөп мөлдір, құрақты көз жетер жер көкпеңбек айдын, көл үсті жыпырлаған құс, аққу, қаздар, үйректің неше тұқымы, қасқалдақ, қызғыш. Ауыл адамдарының айтуынша, көктемгі сәуір, мамыр айларында Сұлукөлге келіп ұялайтын құстың санында, түрінде есеп жоқ. Әсіресе, аққу қаптап қалқыған көлдің әдемілігін айтып жеткізу қиын... Осы жердің бәрінде Сәкен аға болған ғой. Атақты «Аққудың айыруын» осы көлдің жағасында жазбағанына кім кепіл. Соңғы рет тоғыз үйде Сұлукөлдің жағасында 1989 жылы әкем Мәжит қайтқан соң 2 жылдан кейін шешемді, сіңілілерімді алып барып қайттым. Қасымызда «Сәкен» кеңшарының бас агрономы Кенжеғара болды», - деп ата жұртының тарихы мен танымын, сұлулығы мен қасиетін барынша жазып кеткен [7,85]. Дауылпаз ақынның өмірін жеткізе жазған Сәкента нушы ғалым Т.К. Сәкен «Аққудың айырылуы» поэмасын осы көлдің жағасында 1925 жылы жазған деген дерек келтіреді.Сұлулықты жаны сүйетін ақын жүрегі: «Көз жіберіп Айнакөлге, Жағасында жатушы ем. Төсімді ашып жібек желге, Рахатына батушы ем», - деген ақын толғауы ғалымның осы пікірін қостай түскендей [12,8]. Лирик ақынның аққудың қазақ үшін киелі құс екендігін жырға қосқан «Қасиетті құс, аққу құс туралы» (1931, №2) лирикалық поэмасымен үндестігі де зерттеушілер назарында болуға тиіс демекпіз. Осы естеліктердің ізін қуалап өткен жылы «тоғыз үйді» іздеп шыққан едік. Қасымда Жаңаарқа өңірінің жері мен жолдарын жақсы білетін, маған жолбасшы ретінде Ескене ауылының фермері, бірнеше дүркін аудандық маслихаттың депутаты болған Пайзырахман Мұқажанов деген ел азаматы болды. Таңнан басталған сапарымыз кешке дейін ұласты. Бір кездері мәшине іздерінен шаң болып жататын сүрлеу, соқпақ жолдар қазірде шөп басып көмескіленіп, бұл өлкені білмейтіндер болса адасып кететіндей. Бұрынғы Сәкен совхозы орталығына соғып, Бестоғанды кесіп өтіп, бұрынғы Киров бөлімшесіне келдік. Заманында шарашылығы дүрілдеп, жүзден аса үй болған ауылда қазіргі уақытта бар-жоғы бес-алты ғана үй, фермерлікті кәсіп еткен жеке шаруашылық қалған. Олардан бұйырған дәмнен ауыз тиіп, қымыз ішіп алған соң Есен өзені арқылы солтүстік бағытқа қарай сапарымыз одан әрі жалғасты. Осыдан бір ғасыр ғана бұрын «өткел бермес», асау өзен қазіргі уақытта «жуасып» арнасы терең жарқабақтарға үзік-үзік қара суларға айналған. «Іздеген жетер мұратқа» дегендей ақыры іздеп шыққан «нысанамызды» түс ауа таптық-ау. Екі таудың (біздің жақта биік төбелерді де тау дей береді) кезеңіне салынған, табиғи ықтырма, тек жұрттары ғана қалған «тоғыз үйдің» орның көргенде көз алдымызға Ортаудың кішкене бір бөлшегі елестегендей болды. Кезеңнің түстік беткейінде қиялай өрлеген қожыр қойтастарды сонау Қарашіліктен қотарып әкеліп қоя салғандай көрініске қарап қыстау боларлық қоныс таңдауда Сәкеннің өзінің де үлесі бар-ау деген ойға қалдық. Кезеңнің терістік жағы бұған керісінше бұйрат төбе, мұндай жерлерді қыста қар ұстамасы белгілі. Қыстаудың шығыс бетінде жүз қадам және одан әрі екі жүз қадам бассаңыз суы тартылып, суалып қалған қос бұлақтың іздерін байқайсыз. Енді мақаламыздың басында жазғанымыздай, Сәкен өміріндегі ақтаңдақтар мен қай шылықтарға тоқталмақпыз. Ол өмірі күреспен, тайғақ кешулермен өткен ақынның шешесі Жамал анамыз қайда жерленген деген сұраққа тоқталмақпыз. Сәкентанушылар бұл мәселе лерді қозғамаған сияқты. Ал жоғарыда аты аталынған София Сейфуллина өз естелі-гінде: «Умерла Жамалеке анамыз в 1933 году в Алма-Ате на руках мамы….Похоронили ее на клад бище, которые в 1950-х годах снесли и на этом месте автовокзал. Только могилу Райымбек ата не смогли снести: ломалась техника, даже один бульдозерист умер»,- деген дерегінің анығына жеткен кім бар? Бір ғана сөйлемде назар аударарлық көптеген мәліметтер бар [7,169]. Бұл деректің шыңдығын тағы бір Сәкентанушы ғалымның зерттеулері растап тұр ғандай, зерттеуші Раушан Құрманғалиева «Ашаршылық ақиқаты («қызыл ат» поэмасына жаңаша көзқарас) деген мақаласында: «Гүлбаһрам Сейфуллинаның архивінің арасында Алматының Ленин ауданы ЗАГС-інің 1965 жылғы куәлігінде «... 65 жастағы Сейфуллина Жамал аштықтан өлді» деген құжат бар (Сәкенннің шешесі Жамал 1932 жылы 12 жел тоқсанда дүние салады), деп жазады [1, 494]. Бұл мағлұматтарға әзірге біздің алып қосары мыз жоқ, тек бір айтарымыз Сәкентанушылар бұл мәліметтерді әлі де болса мұрағаттық деректермен дәйектеп, нақтылай түссе деген тілегіміз бар. Себебі бұл жылдары Алматы республикамыздың астанасы болғанын және де елге танымал Сәкеннің бұл уақыттарда әлі де болса «аттан түсе қоймағандығын» еске алсақ ақын анасының қалайша аштан өлгені түсініксіз? Бұл да бір кем дүние емес пе? Енді қайшылықтар мәселесіне келер болсақ ол Сәкеннің туған жылына байланысты деректер болмақ. Бәрімізге мәлім зерттеушілер бірауыздан ақынның туған жылы 1994 жыл дегенді айтады. Ал мына мұрағаттық құжаттарға көңіл аударсақ Сәкен 1995 жылы туған болып шығады. Сәкен 1913 жылғы 15 май айында Омбы қаласындағы «учительская семи нарияға» түсу үшін өз қолымен жазған арызында «жасым18-де» деп көрсеткен. Оған қосым ша инспектор А. Ситников толтырған куәлікте де Сәкеннің туған жылы 1995 жыл, 15 қазан деп нақты жазылған. Госархив города Астаны. Личное дело С.Сейфуллина. 1916 год. Его Высокородию Господину Директору Омской Учительской Семинарии Ученика Акмолинского городского трехклассного училища, сына потомственного почетного гражда нина из киргиз Нильдинской волости Акмолинского уезда Садвакаса Сейфуллина. Прошение Желая поступить в Омскую учительскую семинарию стипендиатом, имею честь покорнейше просить Ваше Высокородие о допущении меня к приемным испытаниям. Требуемые документы представлю лично с собой во время приема. От роду мне 18 лет. О последующем прошу уведомить меня через управителя Нильдинской волости Акмолин ского уезда. 1913 года, 15-го мая. Садвакась Сейфуллинь [13,2}. Удостоверение Предъявитель сего Садвакас Сейфуллин, родом 15 октября 1895 года, магометанс кого вероисповедания, при отличном поведении и хороших успехах обучался в Акмолинском трехклассном городском училище с 16 августа 1910 года. В 1913 году переходит из первого отделения третьего класса во второе отделение того же класса и выбыл по желанию родителей из второго отделения третьего класса 21 июля 1913 года, в чем удостоверяю подписью и приложением печати училища. Учитель-инспектор Ситников А. [14,22]. Сәкен Сейфуллиннің X Бүкілресейлік Кеңестер съезінің делегаты ретінде өз қолымен толтырған анкетасында дәл сол күні яғни, 1922 жылғы 31 декабрьде жасым 30-да көрсеткен [15, 23]. Ал 1929 жылғы 20 апрельдегі толтырған № 69 анкетасында туылған жылын 1893 жыл деп көрсетіп, қызметі туралы «руководитель литературного кружка Каз.Кир.пед.Вуза САГУ, там читаю доклады на литературные темы» деп жазып, 7 пункттегі «В каких иных должностях состоит помимо указанных в пункте 6» деген сұраққа «Директор Казинпроса в Ташкенте» деп жауап жазған екен [16,109]. Бұл мұрағаттық деректерге арнайы тоқтау себебіміз болашақ зерттеулершілер осы мәселелерге де көңіл аударып, нақтылай түссе екен деген тілек қа на . Міне, ғұмыры тар жол, тайғақ кешулермен өткен Сәкен туралы зерттеулер де осындай қайшылықтарға толы. Саналы ғұмырын ел келешегі үшін, қазақ халқын болашаққа жетелейді деген сеніммен революциялық рухқа толы жырлар арнаған Сәкен ақыры сол идеяның құр баны болды. Сәкеннің баласындай бауырына басқан қызы, Сәкен атындағы қордың прези денті Рымжан Сейфуллинаның мына бір жүрек жарды сөздері кім-кімді де болса бей-жай қалдыра алмайды: «Қайран туған аға, қайтейін! Қазір сенің халық бақыты үшін күресіп, төң керіске қатысқаныныңды, күрескер болғаныңды, Ленинді, Октябрьді мадақтап, «Экспрес», «Социалистан», «Советстан», «Альбатрос», «Асау тұлпар», «Қызыл сұңқар» деп жаңа өмірге қуанып, шығармаларыңды жаңаша жазғаныңды да кінаға балап, қате деп қарайтындар бар сияқты ...[7, 87].
Халық жүрегінен мәңгілік орын алған Сәкенге өз өлеңдерін арнаған ақындар кем де кем. Сәкен өмірінің әр белесін айшықтайтын солардың бір парасына ғана тоқталсақ Сәкеннің үзеңгілес, тағдырлас досы, қазақ жырының құлагер ақын І. Жансүгіров: «Тарпаң асау тұлпарым, Жыр ла ма сқ а т ең із де й Қуаныштың шегі жоқ, Ардақталған өзіңдей,: Қазақта ақын тегі жоқ», - деп «Асау тұлпарға» теңесе, қайсар ақын Қасым Аманжолов ты «Сен ақын - «Қызыл сұңқар» қанат қаққан, Сен ақын - «Қызыл тұлпар» өрге шапқан. Сен ақын - «Экспресс» екпініндей, Дүбірі дүниені солқылдатқан»,- деп «Қызыл тұлпар», «Қызыл сұңқарға» теңеп жырға қосуы ақын рухының биіктеп, ел жүрегінен мәңгі орын алғандығының бір айғағы болмақ [17, 15]. Ойға түйгенімізді түйідеп айтар болсақ, өмірі күрес пен арпалысқа толы, қысқа ғұмырының өзінде-ақ аты аңызға айналып, тұтас бір халықтың мақтанышына айналған Сәкен туралы қанша жазсақ та көп емес. Енді екі жылдан кейін қазақ әдебиетінің негізін қалаған ақынның туғанына 130 жыл толмақ. Уақыт сынаптай сырғиды. Осы сапардан түйген ойымыз Сәкен әулетіне құтты қоныс болған, туған жері Қарашілікте ескерткіш белгі қойылған, сондай белгілерді Өржігіт қайқанына да қойып, анасы Жамалдың соңғы тыныс тапқан жері Алматыдағы зиратына да ескерткіш белгі қойса ақын рухына тағы бір рет жасаған тағзымымыз болар еді. Мақсатымызға жетіп іздегенімізді тапқан соң қайтар жолда басын Ескене ауылынан оншақты шақырым жердегі «Айғыржал» тауынан алатын «Құланөтпес» өзенінің бойын жағалай «Қараөзектен» өтіп «Оқжетпес» тауының бауырымен Ескенеге қайтып оралдық . «Жеріне қарай құланы, суына қарай жыланы», - деп халқымыз тегін айтпаса керек. Мұқтар Әуезов айтқандай: «Жер - әңгімеші. Жер әңгімеші болған соң - ел әңгімеші» демекші, бұл өлкенің әр түп шиі, әр түп жусаны, тау-тасы, бәрі - тұнып тұрған шежіре! Бұл дала бір кездері үйірімен құландар жүйткіген, осыдан жарты ғасыр бұрын ғана арқа жерінде жезкиігі қойынан көп жазық далада қазір бірен сараң ақбөкендер жортып жүргенін көзіміз шалды. Дала еркесі, түздің сәні ақбөкендердің ең дала қасиетті мекеніне қайта орала бастағанына ішіміз жылып, көңіліміз көтеріліп қалды. Туған өлкесінің сұлулығына тоймай жырлап өткен сұңқар Сәкен рухы бұл өлкеде мәңгі сөнбей жаңарып, жаңғыра бермек. мд «Таңсық емес жұлдыздардың сөнуі, Ада ар ды ң Аж алс ұм Ру хые ді ң қа си ға к өн уі , ет ті ха лқ ымн ың , Рухтардың мүмкін емес өлуі». Серік Ақсұңқарұлы. «Сәкен сұңқар». Поэма-реквием. 1988 жыл. «Көктіңкөлі-байлаулы биесіндей, Лақа балық байлардың түйесіндей,-деп ақын Шөже жырға қосқан Көктіңкөлінің батыс жағынан қарағандағы көрінісі.    Біз іздеген «тоғыз үйдің» орны осы болар деп болжап отырмыз. Заманында «құланөтпес» асуға айналған Құланөтпес өзенінің ортаңғы ағысы. Мамандығы агроном, 80-ге келсе де бойын тік ұстап, сергек қалпын сақтаған Құрмаш (Алшынбаев) ағамыз ауыл тарихын айтудан жалығар емес.