Қазақ халқының ағаш оймыштау өнері XIX және XX ғасырдың басында одан әрі кең көлемде етек алды. Өнердің осы түрімен Қазақстанның барлық дерлік аймағы айналысты. Шеберлер үй жиһаздарын әсемдеуде небір көркем тәсілдерді меңгеріп, өрнектеуді жетілдіре түсті. Бұл кезеңде әсіресе үйшілік өнері, яғни ағаш үй сүйектерін, үй жиһаздары мен ыдыс – аяқ түрлерін жасау айрықша қарқын алды. Әрбір аймақтан бірнеше өнер саласын бірдей меңгерген шеберлер шықты. Осы дәуір шеберлерінің қолынан шыққан небір қолөнер туындылары бүгінде облыс орталықтары мен Орталық Мемлекеттік мұражайларда әлі де сақталып отыр. Кейбір бірлі - жарым бұйымдар жекелеген адамдарда да сақталған. Дегенмен, негізінен олар археологиялық, этнографиялық және мемлекеттік мұражайларда орын алған. Еуропалық саяхатшылар Қазақстанның кейбір аудандарында жүрген сапарларында мынадай тұжырымдар жасаған: “Второй половины XIX века, содержатся некоторые общие сведения о декоративно – прикладном искусстве казахов. Однако почти все эти работы носят сугубо этно графический характер. Описывая быт, жилище, одежду, утварь, домашние художественные ремесла, их авторы орнаменту уделяются не много места” [1]. Орыс халқының қазақ жеріне қоныстануымен тұрмыста және мәдениетке көптеген өзгерістер енді. Көшпелі халықтың отырықшылыққа бейімделуі салдарынан “орыс қысқы тұрақтары” ене бастады. Н.Харузин “В XVIII и начале текущего столетия киргизы представляли еще совершенно кочевое население, причем, переход к зимовкам начался прежде всего у западных киргизов, в частности среди тех, которые вместе с ханом Букеем перешли в пределы Европейской России” деп жазады [2]. Осылайша, қазақ халқында тұрғын үй мәселесі бой көтеріп, бұл үрдіс әрі қарай жалғасын тауып, тұрғындар біртіндеп қыс мезгілінде “орыс үлгідегі” тұрақтарға ауыса бастады. Я. В. Ханыков өз еңбегінде “Если Джангир до “избрания” его ханом (1825 г). вел кочевую жизнь и жил зимой в кибитке, то зиму 1825 г. он провел уже в выстроенном для него по распоряжению русского прави тельства деревянном доме” – деп көрсетеді [3]. Енді Қазақстанның облыс орталықтарындағы және мемлекеттік мұражайларда сақталып, бүгінгі күнге жеткен ағаш бұйымдарының ерекшелігі мен ұқсастықтарына және оймыштау түрлеріне келейік. XVIII - XIX ғасырлардағы жәдігерлерге қатысты мәліметтерді біз алғаш бір кездері қазақ даласынан сыйға тартылған немесе жиналған Санк - Петербургтегі Эрмитаждан кездестіруге болады. Мәселен, Санк - Петербургтегі Эрмитажға XVIII-XIX ғасырларда шеберлердің қолынан шыққан қолөнер жәдігерлерді Ақмола облысы қазақтарының бұйымдарын атбасарлық М. Жанайдарұлыдары сыйға тартқан болатын. Мұражайға тапсырылған күміс пластикалар мен әсем ағаштан жонылған тостаған, бүтеу ағаштың ұрығынан ойылған саптыаяқ, қымыз пісетін піспек, қаз қойын іспетті тұтқасы бар ожаудар сол күйі сақталған. Сондай - ақ, Бөкей ордасының ханы Жәңгірдің патшаға 1827 жылы сыйға тартқан сегіз қанатты, әсем безендірілген киіз үйі де осы Санк - Петербургтегі Эрмитажда. Қазіргі таңда эрмитаж қорында Ақмола, Атбасар, Көкшетау ағаш шеберінен қолынан шыққан жоғары деңгейде көркемделген үй жиһаздары қойылған, соның атап айтатын болсақ рельефті оймышпен ойылған кебежелерді кездестіруге болады [4]. Қарастырып отырған кезеңге жатқызылатын кебежелер республикалық орталық және облыстық мұражайларда да сақталған. Орталық мұражайдан үшбұрышты, төртбұрышты етіп қаптап жасаған сүйек пластикаларды және онда Батыс Қазақстан шеберлерінің кебежелерін кездестіруге болады [5]. Ескі кебежелер, әсіресе XIX және XX ғасыр басындағы бұйымдар облыс орталықтарындағы мұражайда да кездеседі. Мәселен, Шымкент қаласындағы тарихи өлкетану мұражайына 1980 жылы Шәуілдір селосының тұрғыны тапсырған ‘’көшкебеже’’ сақталған. XIX ғасырдың ағаш ұқсатылған бұйымдары еліміздің Орталық мемлекеттік мұражайланында да кең орын алған. Мәселен, 1877 жылы Ақмоладағы көрмеге қойылған ағаш ыдыстар, оның ішінде қымыз құятын ыдыстар, күміс пластинкалармен болмасы сүйекпен көмкерілген тостағандар, кейін саптыаяқ, піспектер алынған екен. Бұл бұйымды шеберлер ағаш жонатын станокпен қызыл қайыңнан жасаған. Алматы қаласындағы Орталық Мемлкеттік мұражайдың қорында жүк аяқтың бірнеше түрлері сақталған. Бұйымның көбісі қарапайым, сандық астына қоюға арналған. Тек қайсы бір түрлері шебердің талғамына байланысты оюмыштар мен сүйек пластинкалармен безендірілген.Мәселен, Қарағанды облыстық мұражайындағы Қарқаралы ауданының шеберлері жасаған жүкаяқтарда ескі желіде қасқыр құлағы оймышталып келтірілген. Жалпы алған Қазақстанның барлық аймақтарында мұндай бұйымның жасалу бір келкі, сыртқы тұрқы ұқсас, көркемдеу тәсілі біріңғай болып келеді. Қазақ халқының көнеден келе жатқан үй жиһаздарының бірі - асадал. Айта кететін жайт асадал Қазақстан барлық аймақтарында кездесе бермейді, тек бұрыннан отырықшылыққа бейімделген аймақтарда кеңінен тараған, Маңғыстау өңірінен мүлдем кездестіре алмадық. Жалпы жиһаздың көлемі жағынан ауқымды, көшіп – қонуға ыңғайсыз. Асадал көбіне көп ұсталмайтын ыдыс – аяқтарға салып қоюға арналған. Сонымен қатар үй иесі өз қажетіне қарай оған қымыз ішетін ыдыстар, болмаса құрғақ дәнді дақылдар салып сақтаған. Шымкент тарихи – өлкетану мұражайындағы Түркістан ауданының тұрғыны Беркінбаева Асылхан тапсырған төменгі жағында суырмасы бар екі қақпақты асадал күнделікті ыдыс – аяқтар салып қоюға арналған. XIX ғасырға жатқызылатын бұл асадал Беркінбаеваның шешесінен мұра болып қалған екен. Осы мұражайда екінші бір асадал 1950 жылы қабылданып алынған. Оның жоғарыдағы асадалдан айтарлықтай өзгешелігі жоқтың қасы. Қарқаралы ауданының ағаш шебері қошқар мүйізі өрнектерімен оймышталған, сүйекпен, пластикалармен безендіріп жасаған асадал да Қарағанды облыстық тарихи – өлкетану мұражайында сақталған (86-сурет). Асадалдың тағы бір ерекше түрі Өскемен тарихи – өлкетану мұражайында сақталған. Бұйымның басқа асадалға қарағанда тұрқы онша биік емес, ішкі жағы екі бөліктен тұрады. Мұражай қызметкерлері этнографиялық зерттеу жұмыстарының нәтижесінде бір отбасынан алған, екі қақпасы болған, бір сақталмаған. Айта кететін жайт ағаш шебері бұйымды өтте қатты ағаштың түрінен жасаған. Жақтаулары жұқа күйдіріліп түскен сүйек пластикалармен безендірілген, пластинка беті мүйіз тектес ою, ұсақ ноқаттар бейнеленген. Көшпелі қазақтардың тұрмысындағы үй жиһаздың бірі – әбдіре. Жиһаз Қазақстанның барлық өңірлерінде кездеседі, тек кейбір аймақтарда бұйымның атауы бақаша айтылып жүр. Бұйымның бір ерекшелігі қақпағы жоғары жағынан ашылып жабылады, алдыңғы екі жақтауы 7-12 см. шығыңқы болып келеді, қақпағында құлып салатын кекілі болады, Маңғыстау халқы осылай деп атайды.Әбдіре Маңғыстау қазақтары арасында кеңінен таралған, осы күнге дейін кейбір отбасыларынан кездестіруге болады. Бұйымға көп күнделікті тұрмыста қолданбайтын бұйымдарды сақтайды. Маңғыстау өлкесін арнай аралаған Р.Карутц мұндай әбдіреге қазақтар көшкен кезде емшектегі ғана емес, үлкен балаларын да салып алатындығын және мұндай бұйымдар атадан балаға мұра болып сақталынып отыратындығын жазды [6]. Р.Карутц осы еңбегінде XIX ғасырдағы Маңғыстау қазақтарының көп қолданған бесігіне, оның жеке бөлшектерінің безендірілуіне де кеңінен тоқталады [7]. Аталған еңбегінде Р.Карутц 1850 жылы Оралдан жасатып әкелінген киіз үйдің маңдайшасындағы және қос есігіндегі оймышталған қошқар мүйіз өрнегінің орналасу нұсқалары тік немесе бір – біріне қарама – қарсы қаратылуын және жоғарыдан төмен шиыршықталып төрт (айқыш) крест түріндегі мүйіздердің орналасуы туралы айтады [8]. XIX ғасырдағы қазақтардың киіз үйі, оның сүйектері мен жиһаздары, сондай – ақ ыдыс – аяқтарға осы өлкеде айдауда болған Б. Залесский де өз еңбегін арнаған [9]. Автор өз еңбегінде қазақ өнеріндегі ерекшелікке де азғана тоқтала кетеді. Қазақтар үшін ер – тоқымның орны, оның символдық белгілері, мән – мағынасы тоқталады. Ағаш шеберлерінің ішінен ер жонатын шеберлерді – ершілер деп атайды. Ер жасауға тоқталу керек. Ершілер тапсырып берушінің талғамына сай түрлі безендіру тәсілдерін қолданған, ең алдымен ағаштың сапасы, түрі есепке алынады. Бай – болыстар, ел ағалары, Ер – тоқымның қазақтар үшін барлық байлықтың белгісіндей безендіріліп, ердің алдыңғы қасына көбіне күміс текшелер әшекейлеп өріліп, кең тараған дәстүрлі өрнектермен безендірілгенің және қыс кездері ағаш үзеңгі пайдаланылатынын сүйсіне жазады. 1881 жылы Москвада өткен Бүкілресейлік өнеркәсіп - қолөнер көрмесіне Семей облысының Қарқаралы, Павлодар, Семей, Өскемен уездеріндегі ісмер қазақтардың ағаштан жасаған ыдыс – аяқ, құйысқан, өмілдірік, әсем бедерленген ер – тоқымдары қойылды. Осы көрмеде алқа мүшелері ‘’қазақ ыдыстары мінсіздігімен, әсем өрнегімен ерекше көзге түсті’’, деп көрсетті. XIX ғасырдың екінші жартысында қоныс аударушы орыс шаруаларының ықпалымен қазақтар тұрмысында жаңа бұйымдар мен үй жиһаздары пайда болады. Соның бірі - төсекағаш. Әрине, көшіп – қонуға ыңғайлы, жиналмалы, аздап бүгілген, арқалығы жоқ төсекағаш. Бұрын да болған. Қазақтар енді тек жанында биік арқалығы бар, майлы бояумен ою – өрнек салынған. Бұйымның келесі бір түрі орыс халқының темір кереуетінің үрдісімен Алматы облысы, Балқаш ауданының, Жиделі ауылының бір отбасының үйінен кездестірдік. Үй иесінің айтуы бойынша орыс үлгідегі ағаш кереует XIX ғасырдың аяғында жасалған. Ағаш кереует бірнеше бөліктерден құрастырылған (18-сурет). Сонымен XIX ғ. және XX ғасырдың басында ұқсатылған ағаш бұйымдарының арнайы мұражайларда сақталуына кеңінен тоқталдық. Қазақстанның әр аймақтарынан төсек ағаштың небір үлгілері сақталған.