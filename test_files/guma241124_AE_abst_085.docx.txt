Мақалада Атырау өлкесінде XIX-XX ғасырларда қалыптасқан рухани мәдениетті құнды лықтары баяндалып, аса көрнекті күйші композиторлар Құрманғазы, Дәлеткерей, Дина, Сейтек, соқыр Есжан дәстүрлерерінің ел арасында жалғасуы туралы баяндалады. Атырау өлкесінің тек өзіне ғана тән әндердің бірнеше түрі сақталып, қазірде айтылып келеді. Олардың қатарына өнертанушылар қара өлеңді, соғыс жылдарында туған әндерді, лирикалық әндерді, шәй құйып отырып айтатын әндерді, мәтөк әндерді, қоңыр әндерді жатқызады. Өлкенің өнері мен мәдениеті қазан төңкерісінен кейін жаңа түрмен, жаңа сипатпен даму жолына шықты. 1920-30 жылдары облыс өнері мен мәдениетінің тарихы клуб жұмысының жолға қойылуынан басталды. Мақаланың бір бөлігі өлкеде театр өнерінің қалыптасуына арналып, Махамбет атындағы облыстық драма театрының қызметін қамтыған. Облыстық филармонияның 40 жылдық тарихында атағы қалың елге мәлім, өнерлерлеріне астана халық сүйсінген әртістердің тұтастай шоқ жұлдызы қалыптасты. Олар: әншілер - ҚР еңбегі сіңген артистері Мекес Төрешов, Ұлмекен Қарағұлова,Хаттар Дүйсемалиев, Асқар Харесов, Балжан Жүсіпбеков, Тельман Мұсағалиев, Елемес Мағазов, Ханзада Сақыпова, домбырашылар Қадыржан Түсіп қалиев, Шәрипа Жаменова, биші Светлана Нысанова, акробат этюдші Нина Севостьянова, көркем сөз шебері Қайыржан Махмұдовтар кезінде ансамбль беделін көтеруге үлкен үлес қосқан өнерпаздар.