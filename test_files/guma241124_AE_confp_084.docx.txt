Атырау өлкесі - ежелден ән мен жырдың, күйдің өлкесі. Құрманғазының, Дәулеткерей дің, Түркештің, Динаның, Сейтектің, соқыр Есжанның күйлері калың елді кәусар бұлақтың мөлдіріндей сусындатқан. Өнерлі қауым екі шекті аспаптың сазын атадан балаға мұра еткен. Халқымыздың рухани азығын осы күнге жеткізіп, бүгінгі заманнын игілігі еткен күйшілер, екі ғасыр арасындағы алтын көпірдей қызмет жасады. Соның нәтижесінде атадан калған асыл мұра казір дүниежүзілік аренаға шығып, өзінің ғажайып сазымен әлемді тәнті етуде. Домбыра өнерінен бөлек, өлкеде әншілік дәстүрде тамаша қалыптасқан болатын. Мәселен, Жылыойда «Алты қырдың астынан ән салғанда ұйқыда жатқан ару оянатын» Әләушан мен Нәдірқұл, Қыздарбай мен Мәулікен, Өтеш, Орынғали, Жиенбай мен Отарғос, Сұлтан сияқты әншілер, сазымен қара суды теріс ағызған Қосбай мен Байтақ, Ілтума, Сүйіндік, Тоқсанбай, Әту мен Қалдау, Қарағұл мен Сақып, Жақсыкелді сияқты күйшілер мен композиторлар өмір сүрген [1]. Атырау өлкесінің тек өзіне ғана тән әндердің бірнеше түрі сақталып, қазірде айтылып келеді. Олардың қатарына өнертанушылар қара өлеңді, соғыс жылдарында туған әндерді, лирикалық әндерді, шәй құйып отырып айтатын әндерді, мәтөк әндерді, қоңыр әндерді жатқызады [2]. Ондай әндердің қатарына Атырау өңірінде дүниеге келген кең тынысты «Шымыр», «Ақбоз ат» әндерін жатқызуға болады. Өлкенің өнері мен мәдениеті қазан төңкерісінен кейін жаңа түрмен, жаңа сипатпен даму жолына шықты. 1920-30 жылдары облыс өнері мен мәдениетінің тарихы клуб жұмысы ның жолға қойылуынан басталды. Бұл істің құлаш жаюы 20-жылдары қолға алынды. Аты раудағы клубтардың ең үлкені 1923 жылы 1 желтоқсанда құрылған балықшылардың «Ерік» атты клубы болды. Сонымен бірге мұнайшылар, кәсіподак саяси, ағарту бөлімі жанынан да клубтар ұйымдасты. 1924 жылы клуб саны 8-ге, оған қатысушылар 589 адамға жетті. Клуб тар жанында драмалық, саяси ғылыми-техникалық, музыкалық, спорттық, дауыстап газет оқу сияқты үйірмелер жұмыс істейді. Осылардың ішінде драма үйірмесінің жұмысы жақсы жолға қойылды. Мысалы, 1923 жылдың қараша айынан 1924 жылдың маусымына дейін мұнайшылар мен балықшылар клубы жанындағы үйірме 62 спектакль, 9 концерт қойды. 1934 жылы драмалық үйірме саны калада жетеуге жетті. Атырауда жылдан-жылға мәдениет орындары көбейе түсті. Олардың ішіндегі ең үлкені каладағы Орджоникидзе атындағы мәдениет сарайы болды. Бұл саяси-үгіт жүмысын жандандыра түсуге көмегін тигізді. Онда 1 музыкалық, 2 драмалық және басқа үйірмелер жұмыс істеді. 1936 жылы шілде, тамыз айларында мәдениет сарайында 50 спектакль, 22 кеш өткізілді. Сондай-ақ балық кұты комбинаты жанындағы клуб жұмысы да жақсы жолға қойылды. Жергілікті драма үйірмесі мүшелерінің тәжірибе жинақтауы үшін қалалық атқару комитет құрамында алпыс адам бар Қазақ КСР-інің халық артисі Жұмат Шанин бастаған Оралдың музыкалық драма театрын шақыртты. Өнерпаздар жергілікті көрермендерге «Айман-Шолпан», «Амангелді», «Платон Кречет» спектакльдерін көрсетті [3]. Облыстық Махамбет Өтемісов атындағы қазақ драма театрының өзіндік тарихы бар. Алғашқы драма үйірмесінің кұрамы әр түрлі клубтардағы талантты деген үйірме мүшеле рінен құрастырылды. Оның алғаш ұйымдастырушысы қалалық наубайхана жұмысшысы Қапар Қожахметов, ең бірінші белсенді мүшелері Куат Төлеков (Қазақ ССР-ның халық артисі) пен Құрманғали Доғалақов болды. Репертуары шағын пьесалар мен ән-күй орындау дан басталған топтың тұңғыш ірі енбегі Бейімбет Майлиннің «Талтаңбайдың тәртібі» пьесасы еді. Үйірмеге қыздардан ең бірінші мүше болған Шаштықыз Жұмабаева. Ал 1937 жылы бір жылдық театр студиясы ашылды. Студияға басшылык ету Мәскеудегі театр инсти   тутының режиссерлік факультетінің студенті Шафхат Гатаулинге тапсырылды. Москвалық театр режиссері Троцкий бастаған тәжірибелі актерлер студияға дәріс беріп, жас актерлер М.Әуезовтің «Түнгі сарын», Д.Фурмановтың «Бүліншілік» пьесаларын сахнаға шығарды. Сөйтіп, студияны Қуат Төлеков, Шаштықыз Жұмабаева, Оңай Жаксыбаев, Құрманғали Доғалақов, Әбіл Қизатов, Айтжан Есенбаев, Балым Есенбаева, Марияш Төралиева, Қайыр жан Имашев, Мендеш Есенбаев, Ғабдолла Өтеулиев және басқалар, барлығы 20 адам бітіріп шықты. Казак КСР Халық ағарту комиссариатының 1938 жылғы 5 наурыздағы қаулысы бойын ша Гурьев каласында қазақ драма театры ашылды. Сол қаулыға сәйкес Петропавл театры ның ұжымы осы театрға келіп қосылды. Театрдың көркемдік жағын басқарған режиссер А.И. Сусанов-Саянский, суретшісі И. Непряхин, артистер Жәмила Ибрагимова, Хамит Болатов, Зәмзәм Нұрмағанбетова тағы басқалар келді. 1938 жылғы 9 мамырда М. Әуезовтің «Түнгі сарын» пьесасымен Гурьев театры өзінің тұңғыш сахнасын ашты. 30-жылдардың аяғына дейін Б. Майлин мен Ғ.Мүсіреповтің «Амангелді», Н. Гогольдің «Ревизор», К. Голь донидің «Екі мырзаға бір кызметші» деген пьесаларын койды [4]. Облыс өнері Отан соғы сының қиын-кыстау күндерінде де бір сәтке толастаған Бұрынғы алған бағытынан айны мады, ілгері басты. Ұжым болып ұйымдасқан облыстың қазақ драма театрының құрамын дағы актер ер азаматтар жаппай майданға аттанғанда. ұжымдағы аз ғана жастар ерекше кимыл - әрекет істеп, театр жұмысын токтаткан жоқ. Тұрмыс, тағдыр киыншылыктарға қарамай бұрынғыдан да жігерлі енбек етті. Театрдың бас көтерер актерлері артистер үш топқа бөлініп, облыс шаруашылықтарына сапар шекті. Олар кажырлылықпен еңбек етіп жатқан шаруалар, мұнайшылар, балықшылар араларында болып, олардың көңілдерін көтеріп, концерт-спектакльлер көрсетті. Сөйтіп, бір ғана жыл ішінде – 400 - дей концерт пен спектакль қойды. Енбекшілерді майдан үшін ерлік істерге жігерлендірді. Қиын-қыстау кезінде осылайша әйел актерлер ерлердің орнын жоқтатпай, театрдың бұрын ие болған беделін абыроймен сактап қалды. 1948 жылы кұрамында жүзге тарта кызметкер бар Орал каласындағы қазақтың музы калық комедия театры Атырау драма театрымен біріктірілді. Осыған байланысты істе сынал ған тәжірибелі актерлер келді. Олардың катарында Казак КСР-інің еңбек сіңірген артистері Т. Ергалиев, М. Оразалиев, Р. Ақжарова. жетекші актерлер А. Ержанова, Қ. Жұбаева, талантты жастар А.Айтқалиев, К. Иманғалиева. Ғ. Үмбетов, театрдың бас режиссері Н.В. Молчанов, балетмейстер Жуков т.б. бар еді. Орал театрының қосылуы театрдың облыс аралық музыкалық қазақ драма театры болып қайта кұрылуына мүмкіндік берді. Енді репер туарда бірыңғай драмалық спектакльдер қойылумен қатар, музыкалық драмалар, оперетталар койыла бастады. Осыған байланысты театр өз репертуарын классикалық шығармалар қою мен байыта түсті. Бұл сонымен бірге актерлер шеберлігін дамыту үшін де кажет болды. Классикалық туындыларды коюда сахна шеберлері жаңа кырларымен көріне бастады. Казақ КСР Мәдениет министрлігі 1957 жылы республика өмірінде тұңғыш рет облыс театрларының байқауын өткізді. Байқау қорытындысында Гурьев театры республика бойын ша бірінші жүлделі орынға ие болып, басты рөлдерде ойнаған актерлер Қазак КСР-інің енбек сіңірген артисі Зарифа Сүлейменова, Куат Телеков, Күнипа Иманғалиева «театр көктемінің» лауреаты деген кұрметті атка ие болды. Атырау облыстық театр ұжымдарының құрылғанына 50 жылдан аса уакыт өтті. Осы мерзім ішінде театр ұжымы Атырау, Маңғыстау, Орал, Ақтөбе облыстарының жұртшылы ғына қазақ жазушыларының, орыс және Батыс Еуропа классиктерінің шығармаларын сахнада көрсетті. Облыстық қазақ драма театрының ұжымы – республика театрларының ішінде кемелденген, толысқан, өзіндік жақсы дәстүрлері бар ұжымдардың бірі. Қазакстан ССР-ның халық артистері Қуат Төлековтің, Зарифа Сүлейменованың, Алма Ахметованың, Жұпар Манапованың, Карақалпақстанның халық артисі Әдемі Ділханованың, Қазақстан Республикасының еңбек сіңірген артистері Қайырбек Құсмановтың, Күнипа Иманғалиева ның, Онай Жақсыбаевтың, Жәмила Ибрагимованың, Зухра Дүйсеновалардың жасаған тамаша образдары қазақ сахна өнерінде көрнекті орын алды. Театр өнерін тез меңгеріп, ұжымдардың қол жеткен табыстарына айтарлықтай үлес қосқан театрдың іргетасын қалаушылар, сахна шеберлері, жетекші артистер Құрманғали Доғалақов, Онай Жақсыбаев, Ысқак Иманқұлов, Әбіл Ғизатов, Хамит Болатов, Тәжия Хасенов,Қайыржан Махмұтов, Қазақстан Республикасының еңбек сіңірген артисі Қайырбек Ғұсмановты атап өту керек. Бұлардың әрқайсысы театр сахнасында 30-40 жылдан қызмет істеп, талай - талай жаркын образдар жасады. Театр үлкен де тәжірибелі актерлердің істерін ілгері жалғастырып келе жатқан жас дарындарды тәрбиелеуде көзге түсуде. Бұлардың катарында Ғ. Иманов, М. Сапаров, Т. Жанкелдиев, О. Тәжібаев, Г.Күйкенов, 3. Берішбаева, А. Сұлтанғалиев, Е. Қожабеков, және басқалар бар. Олардың қатарында енбек етіп жүрген Гүлнар Жақыпова, Серік Дүзбаев пен Темірболат Қыдырғалиев, Төлеген Жақыпов республикаға еңбек сіңірген артисі атақтарын алды. Облыстық драма театрын, оның тамаша ұжымдарының өткен өмірімен бүгінгісіне талдау жасағанда, ең алдымен, бар өмірін осы ұжымға ғана сарп еткен Казақ ССР-ның халық артисі Қуат Төлековтің сіңірген еңбегін айрықша атаған ләзім. Театр 1963 жылы өткізілген «Театр және замандас» фестивалінің лауреаты атағын жеңіп алып, 1980 жылы Казак КСР Жоғарғы Кеңесінің Құрмет Грамотасымен марапатталды[5]. 1984 жылы театр ұжымдарының республикалық байқауында екінші рет лауреат атанды.Театр шетелдік және отандық классиктердің шығармаларын жоғары дәрежеде кәсіби тұрғыдан сахнада қойып, көрерменнің жүрегіне жол тартуына әр жылдары еңбек еткен өнер ұжы мының директорлары мен режиссерлері Қазақстанның еңбегі сіңген қайраткері Чапай Зұлхаштың, Қазақ ССР мәдениетіне еңбегі сіңген қызметкер Кененбай Өтегеновтың, Сағызбай Қарабалиннің, Мереке Ғұмаровтың, Рақымжан Отарбаевтың, сондай-ақ Бас сурет шісі Гүлмаржан Махамбеттің еңбегі зор. 1934 жылы казақтың ұлт-аспаптар оркестрі ұйымдасқаннан кейін халық арасындағы өнерпаздарды және халық күйлері әндерін жинау қолға алынды. Бұған Ерғали Ещанов, Мұрат Өскенбаев, Бақтияр Кұсжанов үлес қосты. Олар Құрманғазының, Дәулеткерейдің, Абылдың, Өскенбайдың, Сейтектің, Құлшардың, Түркештің және т.б. күйшілердің клас сикалық күйлеріне мәңгілік өмір сыйлады. 1957 жылы Дина Нұрпейісова атындағы ұлт аспаптар оркестрі композитор Сейілхан Құсайыновтың басшылығымен Мәскеуде өткен студенттер мен жастардың Бүкілодақтық фестиваліне қатысып, жүлделі орынға ие болды[5]. Облыс мәдениеті мен өнерінің канат жайып дами түсуіне әр түрлі ұйымдастыру шара ларының игі әсері болды. 1953 жылы облыстық мәдениет баскармасы бөлек мекеме болып отау тікті. Бұл жағдай облыс өнерін басыбайлы қолға алуға мүмкіндік туғызды. Облыстық мәдениет басқармасының қарауына облыстық драма театры, кітапханалар мен клубтар енді. 1956 жылы мәдениет басқармасы жанынан мәдениет үйі ұйымдасқан болатын. Ол 1959 жылы облыстық халық шығармашылығының үйі деп кайта құрылды. Бұл үй облыс бойынша барлық шығармашылық ұжымдардың, үйірмелер есебін жүргізіп, қанатының астына алды. Облыста 148 клуб, мекемелер жұмыс істеді, онын ішінде: драма үйірмесі – 18, қатысқан адам саны 236; үгіт бригадалары - 11, қатыскан адам саны 257; хор – 17, қатысқан адам саны 374; оркестр – 14, қатысқан адам 153; би – 14, қатысқан адам 119. Балалар үйірмелерінен: музыка және хор – 3, қатысқан адам 33; драма – 6, катысқан адам 101; би – 7, қатысқан адам 93 жене баска үйірмелер, барлық катыскан балалар саны 389 болды. Кәсіп одақ клубтарындағы үйірмелер саны – 186, қатысқан адам 3576. Бүкіл облыс мектептерінде балалар мекемелерін коса есептегенде 1338 үйірме жұмыс істеп, 17 850 бала қатысқан. Соның ішінде Гурьев қаласында 180 үйірме істеп, Орджоникидзе атындағы мұнайшылардың мәдениет үйінде 50- жылдардың аяғында драма үйірмесінде 15 адам, домбыра оркестрінде 8 адам, вокальдық ансамбль 17 адам, үрлемелі аспаптар оркестрі 11 адам, жалпы үйірмелерге 3920 оқушы қатысқан[6]. 1957 жылы жастар мен студенттердің бүкілодақтық фестивалі облыс еңбекшілерінің өнерге деген ерекше кұлшынысын көрсетті. Бұл фестивальда облыс өнерпаздары барлық жанрда дерлік өнерлерін көрсетті. Осы фестивальдың бел ортасыңда болған музыка зерттеушісі-сазгер, академик Ахмет Жұбанов былай деп жазды: «Ішекті аспаптар ансамблінде немесе оркестрге нота аркылы күйлерді де, өнерді де, басқа да халықтық үлгілерін де түсіріп ойнауға болады. Бұл жөнінде гурьевтіктерден үлгі алу керек...1957 жылы облыстық фестивальға 1200 домбырашы қатысты. Осы кезде облыс көлемінде екі жүзден аса өнерпаздық домбыра оркестрі бар еді. Олардың басшыларының біркатары нота сауатынан хабардар. Өйткені оларды Гурьевке жиып алып, музыка сабағынан мәліметтер беріп жіберген. Сондықтан кейбір оркестрлері нотамен орыс, еуропалық музыка шығар маларын да орындады»[6]. Ахмет Жұбанов, Дина Нұрпейісова атындағы Сейілхан Құсайынов ұйымдастырған оркестр туралы жүрекжарды лебізін білдіріп, бұл қадамды құттықтаған болатын. Дина Нұрпейісова атындағы оркестр республика орталығында өнер көрсетумен бірге 1958 жылғы қазақ әдебиеті мен өнерінің Мәскеудегі онкүндігіне жолдама алып, Одақтар үйінің колонна залында, Мәдениет сарайында, Трехгорный мануфактурасы комбинатының клубында, Лихачев атындағы зауытта, Еңбек резервтері орталық үйінде қазақ музыкасы құдіретіне жүртшылықты тәнті етті. 1959 жылы ұжымға халық оркестрі атағы берілді. Алғаш Қазақстан Республикасының еңбек сіңірген мәдениет қызметкері, сазгер С.Құсайынов ұйымдастырып, оған дирижерлік етті. Бұдан кейін оркестрдің көркемдік жағын әр жылдары дирижер Б. Рзаханов пен О. Жауыров, Р. Ғабдиев басқарды. 1970 жылы ол Қазақ КСР-і кұрылуының 50 жылдығымен байланысты Мәскеуде Одақтар үйінің колонна залының сахнасында өнер көрсетті. Бүкілодақтық (1978) және республикалық (1960, 1967) көркем өнерпаздардың халық шығармашылығы байқауларының лауреаты. Оркестр 1990 жылдың желтоксанынан бастап, кәсіби оркестр болып кайта ұйымдасып, жемісті жұмыс атқаруда. Облыстың өнер ұжымдары бұл кезде даму жолына түсті. Олардың катарында Орджо никидзе атындағы мұнайшылар мәдениет үйінің драма және бишілер ұжымдарын, Теңіз ауданы орталығы Ганюшкин мәдениет үйінің драмашылары, Манғыстау ауданының драма үйірмесі және басқа көптеген үйірмелер жемісті жұмыс істеді. Осылардың ішінде жемісті еңбек етудің нәтижесінде 50-жылдардын аяғына дейін мұнайшылар мәдениет үйінің драмашылары, Теңіз аудандық драма ұжымы «Халық театры» деген атаққа ие болды. 50-жылдарда күйші-әншілер және әуесқой сазгерлер жарыққа шыға бастады. Күйшілер: Фазыл Сұлтанов, Қисмет Меңдіғалиев, Еммат Марданов, Ғибатолла Мәсәлімов, Тоқсанбай Құлтумиев, Шамшиден Шәріпов, Орын Құлсариев, Зәмзәм Ещанова, Серік Дәулетияров, Сенбек Есенғалиев, Ғатау Ибішев, Әминолла Бекешев, Қатимолла Ризуанов,Төлеуғали Базаров,Байболат Ғилажев, Құттыгерей Дүйсеев, әншілер: Куанғали Жұмалиев, Алдамберген Хамзин, Хаттар Дүйсемалиев, Үлдай Аманғалиева, Зиға Қамалова, Нариман Үлкенбаев, Лепес Марданов, музыканттар: Т. Мұсағалиев, Б. Маханов, Б. Рзаханов облыс өнеріне мол үлес қосты. Әуесқой сазгерлер: Сейілхан Құсайынов, Самат Мәдиев, Жәкулә Нұрғалиев, Тоқсанбай Құлтумиев, Жалғас Назаров, Зәмзәм Ещанова, Абдолла Мұсағалиев, Рональд Топчевскийлер үлкен еңбек етті. Олардың туындыларының ішінде тіпті республика көлеміне әйгілі болып кеткендері бар. Мысалы, Сейілхан Құсайыновтың «Мереке», Тоқсанбай Құлтумиевтің «Комсомол», Жалғас Назаровтың «Бейбітшілік», Зәмзәм Ещанованың «Каспий толкыны», Абдолла Мұсағалиевтің «Есбол жастарының маршы» – осындай туындылар. Аталған халық таланттарының арасында аруақты домбырашы, мамандығы орыс тілі мен әдебиеті пәнінің мұғалімі Ғибатолла Мәсәлімовтың орны ерекше. Әлбетте, Атырау елінің талантты домбырашыларға бай өлке екендігі бүкіл республика жұртшылығына кеңінен таныс. Бұл өлкеден ұлы композитор, домбырашы Дина Нұрпейісованы айтпағанның өзінде аса көрнекті домбырашылар Қазақ ССР-ның халық артистері Әзидолла Есқалиев, Бақыт Қарабалина, Қаршыға Ахмедияров, ҚР халық артисі Рысбай Ғабдиев, ҚР еңбегі сіңген мәдениет қызметкерлері Нариман Үлкенбаев, Сағын Жалмышев, ҚР өнеріне еңбегі сіңген қайраткер Айтқали Жайымов, Атырау облысының құрметті азаматы Орақ Жауыров, ҚР мәдениетіне еңбегі сіңген қызметкер Шәміл Әбілтаев, ҚР еңбегі сіңген артисі Айгүл Үлкен баевалар өздерінің алабөтен орындаушылығымен көрермендерді талай рет тәнті еткен бола тын. Ұлы композитор, күйші Дина Нұрпейісовадан домбыра тартудың қыр-сырын үйреніп, өзі де бүкіл өңірге танымал орындаушы болып танылған Әсима Қалиқызы Ізмұқанбетованың да өлкенің өнер тарихында алатын орыны ерекше болып табылады.Ол кісі өзі бала кезінде ел ішіндегі өнер тарландарынан үйренген Құрманғазының « Керала ат», « Қарт жігер», Мақаш  болыстың « Байжұма», Мүсірәлінің « Ақжелең» атты күйлерін бірден бір орындаушы болған еді. Десек те, ешқандай музыкалық сауаты болмаса да, кәсіби музыкашы емес Ғибатолла Мәсәлімовтың домбырашылық өнері - ешкімге ұқсамайтын ғажап дүние екендігін оны тың даған, көздерімен көрген замандастарының бәрі мойындаған. Оның домбыраны ұстауы, отырысы, қос шекті қағысы, саусақтарының пернелер бойындағы дәл де шапшаң қимылы адамның ақылы жетпейтін дәрежеге көтерілетін кездері болған.1954-1958 жылдар аралы ғында Ғибатолла Мәсәлімов жеке күй орындаушылар сайысында облыс пен республиканың бірнеше дүркін жеңімпазы атанып, 1958 жылы оған «Облыстың аға домбырашысы» деген құрметті атақ берілді[7]. Осы кезеңде қала мен аудан орталықтарында, ауылдарда музыка мектептері пайда бол ды. Жасөспірімдерден дарынды бұлактардың көзін ашуда Атырау қаласының Құрманғазы атындағы музыка мектебі, Доссор музыка мектебі, Балықшы музыка мектебі және басқалары елеулі істер аткарды. Сонымен бірге 60-жылдары музыка училищесінің, 70-жылдары мәде ни-ағарту училищесінің, педагогика институтының музыка факультетінің ашылуы облыс мәдениетінің өркендеуіне игілікті әсер етті. Бұл оқу орындарында ауыл, қала мектептерінде ән сабағынан дәріс беретін және мәдени мекемелерле жұмыс істей алатын білікті мамандар даярланды.Өлкенің мәдениет саласының өркендеп дамуына 1953 жылы құрылған мәдениет басқармасы мен халық шығармашылығының орталығы игі әсерін тигізді. 1953 жылдан бастап әр жылдары мәдениет басқармасын білікті мамандар Нәдір Нұрғалиев, Бабан Елкеев, Рамазан Нұрғалиев, Әжіғали Нысанбаев, Орынғали Қарасаев, Қилыбай Қуанышбаев, Қадірғали Таңқиев, С. Мұхамбетов т.б. басқарып, бұл маңызды саланың ырғақты дамуына өз үлестерін қосты[8]. 1978 жылдан бері облыстық көркемөнерпаздар үйі жұмыс істеп келді. Көркемөнерпаздық пен репертуарлық-библиографиялық бөлімдері халық өнерпаздары мен өнер әуесқойларына, мәдени-ағарту орындарына әдістемелік кеңестер беріп, жетекшілік жа сады. Көрмелер, байқаулар, конкурстар, фестивальдар т.б. ұйымдастырды. Көркемөнерпаз дардың тәжірибе алмасуына көмек көрсетті. Озат көркемөнерпаздар топтарының іс-тәжі рибелерін насихаттады. Нұрмұхан Жантөрин атындағы мемлекеттік облыстық филармония 1966 жылы ұйым дастырылып үлкен шығармашылық табыстарға қол жеткізді. Филармонияның құрамында 3 эстрадалық ансамбль, 2 куыршақ театры және музыкалық лекторий жұмыс істейді. Олар дың қатарынан «Атырау-Жайық» эстрада ансамблін ерекше атауға болады. Филармония ұжымы ауыл халқына мәдени кызмет көрсету ісіне белсене катысты.Филармонияның ал ғашқы директоры және ұйымдастырушысы Ғинаят Үмбетов болса, одан кейін бұл өнер орда сын басқарған Қазихан Қабдел, Мереке Ғұмаров, Асқар Харесов, Ғаділ Дүйсенғалиевтер биік өнерге деген жоғары талапқа сай тер төгіп еңбек етті. Филармонияның «Атырау- Жайық» ансамблі 1968 жылы ұйымдастырылып, кейін 1980 жылы «Нарын» ансамблі құрылды. Облыстық филармонияның 40 жылдық тарихында атағы қалың елге мәлім, өнерлерлеріне астана халық сүйсінген әртістердің тұтастай шоқ жұлдызы қалыптасты. Олар: әншілер - ҚР еңбегі сіңген артистері Мекес Төрешов, Ұлмекен Қарағұлова, Хаттар Дүйсемалиев, Асқар Харесов, Балжан Жүсіпбеков, Тельман Мұсағалиев, Елемес Мағазов, Ханзада Сақыпова, домбырашылар Қадыржан Түсіпқалиев, Шәрипа Жаменова, биші Светлана Нысанова, акро бат этюдші Нина Севостьянова, көркем сөз шебері Қайыржан Махмұдовтар кезінде ансамбль беделін көтеруге үлкен үлес қосқан өнерпаздар. Филармония құрамында 1987 жылдан бастап жемісті еңбек еткен «Нарын» фольклорлық-этнографиялық оркестрінің даңқы облыстан тыс жерге жайылды. Әр жылдары оркестрдің көркемдік жетекшісі, бас дирижері болып, талант ты музыканттар Орақ Жауыров, Қуаныш Қипиев жемісті еңбек етті. 60-80 жылдарда халық арасынан шыққан шынайы өнерпаздардың таланттарының арқа сында Ембі халық театры (1960), Аққыстау халық театры (1967), Алға халық театры (1967), Маңғыстау халық театры (1967), Өрлік халық театры (1968), Данко халык театры (Ақтау, 1974), Горы халық театры (1983), Қызылқоға халык театры (1983), Шайыр халық театры (1981), Амангелді халық театры, «Жайык кызы» (1970), «Жастар» (1975), «Атырау» фольклорлык (1980). «Маңғыстау маржандары» ансамбльдері-халық ансамбльдері, Калинин халық аспаптар оркестрі, (Теңіз ауданы, 1972), Мақат халық аспаптар оркестрі (Мақат ау даны. 1974) халық оркестрі катарына қосылды. Облыстық мұнайшылардың мәдениет үйі жанындағы жасөспірімдер театры (1971), Киров атындағы кеңшар театры (Теңіз ауданы, 1967), Ленин атындағы клубының халық аспаптар оркестрі (Қызылқоға ауданы. 1982), № 99 құрылыс басқармасының әйелдер хоры (1979), мұнайшылар мәдениет үйінің «Мұнайшы» ән би ансамблі (1963) Халықтық атағын алды. 1971 жылы қазан айында Арсентьев жетекшілік ететін «Жайық қызы» ансамблі Юго славияда болып қайтты. 70-жылдары дүниеге келген өнер жаңалықтарының катарына отбасылық ансамбльдерді жатқызуға болады. Облыста өнерпаз отбасылар көптеп саналды. Бұған шаңырақ иесінен бастап, үйдегі өнерпаздарға еліктеген кішкене сәбилерге дейін катысты. Атырауда тұңғыш рет Түсекеновтер. Есенғалиевтер, Құлғалиевтердің отбасылық ансамбльдері ұйымдастырыл ды. Бұлардың ішінде Махамбет ауданынан кұрылған Түсекеновтер ансамблін ерекше атау керек. Ансамбль талай республикалық жарыстарға қатысып, жүлделі орындарға ие болды, лауреат атанды. Олар 1978 жылы республикалық теледидардан көрсетілсе, 1979 жылы Мәскеудегі Бүкілодақтық Халық шаруашылығы жетістіктерінің көрмесінде бірнеше рет концерт қойып, лауреат атанды. Совет үкіметі жылдары облыста отызға тарта отбасылық ансамбльдер болған еді. Облыстың өнерпаз қауымы ішінен әуесқой сазгерлердің еңбегі атап өтуге тұрарлық. Республикаға танымал күйші Зәмзәм Ещанованың «Ақ ілме», «Каспий толкыны», «Ак Жайық», «Шашу», «Шаттық» атты күйлері халық арасына кең тарады. Атырау өнерінде өзіндік із қалдырған музыка шебері - Абдолла Мұсағалиев болатын. Абдолланың «Кө гершін», «Жігіт сыры», «Есбол жастарының маршы», «Ақ Жайық» әндерімен бірге «Сал танат» атты күйі халық арасына кең тарады. Кәсіби музыкант Р. Топчевскийдің облыс жетістіктері мен тарихына, еңбек озаттарына арнап шығарған әндері көптеп саналады. Мысалы: «Казахстан – Республика моя», «Уходили мальчики в тайгу», «Гурьевская лири ческая», «Урал» және т.б. Талантты әуесқой сазгер Самат Мәдиұлының «Мұнайшылар мар шы», «Балықшы әні», «Қаһармандар» деген әндері, «Жарыс», «Бейбітшілік», «Жастар мере кесі» сияқты күйлері бар. Сондай-ақ 60-жылдары музыкалык төл шығармаларымен халық ілтипатына ие болған сазгерлер Ж. Назаров, 3.Дәуітов, Ж. Нұрғалиев, Ш. Құспанов, Т. Абдуллаев, М. Габбасов және басқалардың есімдері аталып жүрді . Облыстық халық шығармашылығы үйі жанынан талантты жастардың басын бірік тіретін «Жас дәурен» атты бірлестікті 1965 жылы ақын Мендекеш Сатыбалдиев ұйымдас тырған болатын. Бірлестік өз жұмысын жемісті атқарды. Ал Казақстан Республикасының халық артистері, киноактер Нұрмұхан Жантөрин, биші Гүлжан Талпақова, күйшілер Бақыт Қарабалина, Каршыға Ахмедяров, Әзидолла Есқалиев, әнші Ғафиз Есімов, Құрманғазы ор кестрінің бас дирижері Айтқали Жайымов, күйші Айгүл Үлкенбаева - Атырау топырағынан түлеген таланттар. Өлкеде кітапханалардың қызметі 1926 жылдан басталған. Сол жылы 15 мамырда уез дік кітапхана Гурьев қаласында құрылып,кітап қорында барлығы 5600 дана кітап болған[9]. Әкімшілік территориялық бөліністің өзгеруіне байланысты уездік кітапхана 1928 жылы округтік кітапханаға, 1938 жылы облыстық кітапханаға айналды. Өткен ғасырдың 90-жыл дарының аяғында облыс еңбекшілеріне 239 кітапхана қызмет көрсетіп, жалпы кітап қоры 2.522.737 дана кітапты құрады. Облыстың барлық аудандарында орналасқан кітапханаларға Ғ.Сланов атындағы әмбебап кітапхананың ұжымы ғылыми-әдістемелік көмек көрсетіп ке леді. Кітапхана саласында ұзақ жылдар бойы мінсіз қызмет етіп, облыс оқырмандарының алғысына бөленген Тілесова Сәбира Сисенқызын, Тайманова Балеркені, Қабиева Қадиша Керейқызын, Аманшаева Қалы Есқазықызын т.б. қызметкерлерді атаған жөн. Сайып келгенде Атырау өлкесінің мәдениеті мен өнерінің өзіндік мол да мағыналы тарихы бар. Ол келешек жастарды халықтың ғасырлар бойы жинақтаған рухани қазынасын сүйіп өсуге тәрбиелейді.