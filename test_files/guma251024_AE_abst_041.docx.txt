Мақалада Атырау облысы Құрманғазы ауданы Балқұдық ауылынан оңтүстікте 3 км қашықта, Нарын құмы аймағындағы көкалқаб өңірінде жатқан обаларға жүргізілген археологиялық зерттеулер баян далады. Нарын құмы - Каспий маңы ойпатының солтүстік - батыс бөлігінде, Еділ мен Жайық өзендері аралы ғында орналасқан. Әкімшілік тұрғыдан Атырау облысының Исатай, Құрманғазы, Махамбет аудандарын және Батыс Қазақстан облысының Бөкей Ордасы, Жаңақала және Ақжайық ауданының оңтүстік бөлігін қамтиды. Аумағы 40 мың км2. Құмды өңір орта есеппен теңіз деңгейінен 21 м, төмен жатыр. Өңір Каспий теңізінің Хвалын және Хазар кезеңдерінің шөгінділерінен түзілген. Батпайсағыр, Бозанай, Қосдәулет, Ментеке Терек тіқұм, Жаманқұм, Орда массивтерінен тұрады. Солтүстік - шығысын Қамыс - Самар жайылмасы алып жатыр. Аңызақ жел, шаңды дауыл жиі соғады. Тұрақгы ағатын өзен - жылғалары жоқ. Жер астының тұщы су қоры (1,5 2 м тереңдікте) мол. Құдықтар мен шұрайлы жерлер көп. Қараөзеннің және Сарыөзеннің көктемгі жайылма ағыны кейде Нарын құмының солтүстік жағын суландырады. Топырақ жамылғысы негізінен бозғылт қоңыр, құмдақгы - саздақты, сортаңды сұр топырақтан тұрады. Нарын құмы ортасында ондаған көкалқап (оазис) алқаптары бар. Осы көкалқаптың шұрайлы жерлеріне ерте темір кезінде адамдар мекендеп өздерінің қай таланбас мәдениетін қалдырған.