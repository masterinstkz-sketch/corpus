Бұл мақалада «Солтүстік Каспий маңы бэр төбешіктерін археологиялық зерттеу (Қызыл үй, Жасқайрат құм шағылдары негізінде)» атты ғылыми жоба негізінде Атырау облысы, Исатай ауданы, Нарын құмдарында жүргізілген археологиялық экспедиция барысында табылған Қырым хандығының кезеңіне жататын күміс тиындарға анықтама беріледі. Ұқсас нумизматикалық материалдар орта ғасырлық Сарайшық қаласынан да табылған. Зерттеудің негізгі мақсаты – Нарын құмдарынан табылған ортағасырлық Қырым хандығының тиындарын атрибуциялау, аймақтың ақша айналымындағы жеке тиындардың рөлін анықтау, аймақтың ақша айналымының ерекшеліктерін айқындау болып табылады. Сонымен қатар Алтынордадан бөлінген мемлекеттер арасындағы экономикалық байланыстарға сипаттама беріледі.