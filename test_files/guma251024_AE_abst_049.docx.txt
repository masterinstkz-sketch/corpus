Ортағасырлық кезеңде Орта Азия және Қазақстанның оңтүстігінде қалалар мен қалашықтардың дамуын Ұлы керуен жолы бойында орналасуы шапшаңдатты. Өркениеттік мәдениеттердің орталықтары болған ортағасырлық ірілі-ұсақты қалалар мен елді-мекендерге жүргізілген археологиялық зерттеулер нәтижесінде Қазақстан территорияныдағы қалалардың жасы 2000 жылдан асып жығылатындығы анықталып отыр. Қазақстан территориясында орналасқан ортағасырлық қалалардың Сырдария, Талас, Шу сынды өзен аңғарларында қалыптасты сонымен қоса өзіндік тарихи маңызға ие болды. Аталмыш ғылыми мақаламызда Түркі мемлекеттері мен Қазақ хандығы тарихында өзіндік саяси және экономикалық маңыздылығын жоғалтпаған Сырдарияның ортаңғы ағысында орын тепкен ортағасырлық Сауран қаласының зерттелу тарихын анықтап, белгілі тарихи кезеңдерге бөле отырып тарихи маңыздылығы баяндалады.