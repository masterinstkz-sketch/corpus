ҰЛЫ ЖІБЕК ЖОЛЫ ҚАЗАҚСТАН ТАРИХЫНЫҢ
АСА БІР МАҢЫЗДЫ БӨЛІГІ


Тарихта Ұлы Жібек жолы деп аталған трансконтиненталды сауда торабы б.ж.д. ІІ ға сырда бастап қалыптаса бастаған. Қытай деректерінде аспан асты патшалығының Батыс елдермен алғашқы дипломатиялық байланысты дәл осы уақыттан бастағаны жайлы айты лады. Ол оқиға Хән әулетінің алғашқы иператоры Удидің батыс елдерге, жіберген (б.ж.д. 138 ж.) елшісі Жаң Чянның іс сапарымен байланысты. Қытайдың батысындағы Дад-уан (Давань), Бақтрия, Парфия ірі елдер және олар құнды заттар шығаратынын, халқының оты рықшы екендігін, әскери қуаты әлсіз, тұрмыс тәсілі Хән еліне ұқсайтындығын айта келіп, олардың батысындағы Нүкіс пен Қаңлы (Кангюй) елінің әскери күші мығым болғанымен оларды ебін тауып бағындыра алсақ, Хән әулетінің құдыреті мен шапағатын дүниенің төрт бұрышына әйгілеуге болатындығы жайлы баяндаған Жан Чян болатын[Қытай жазбаларын дағы қазақ тарихының деректері, 2006, 74-75]. Сол Жан Чян елшілігінің ізімен басталған Қытай мен батыс елдері арасындағы сауда торабы ХІХ ғасырдың екінші жартысынан бастап «Ұлы Жібек жолы» деген атпен ғылыми қалыптасты. Жан Чянға дейін де Еуроазия жерін мекендеген елдер арасында өзара айырбас және сауда байланысы болған екен. Зерттеуші мамандардың тұжырымдауынша б.ж.д. І мыңжылдықтың орта тұсында қалыптасқан сауда тораптары бізге «лазурит жолы», «нефрит жолы», «дала жолы» және «құндыз жолы» деген аттармен жеткен [Байпақов, 2007, 14-15]. Сонау Алтай тауларынан басталып, Жоңғаралатауын жағалай Іле, Қырғызалатауын бойлай Қосмола, Қазығұрт тауларын қамти отырып, Қаратауға ұласып Сыр бойымен Аралға дейінгі аймақты алып жатқан жолақты қамтитын Оңтүстік Қазақстан, Шу-Талас және жер ұйығы Жетісу ежелден көшпелі дала мен жер өңдеген отырықшы аймақтың тоғысқан жері болып келеді. Шығыстан батысқа қарай созылып жатқан осы өңір солтүстік, солтүстік-батыс жағында тұтастай құмды, далалы аймақпен шектескен. Сол себеп болса керек бұл жерде ежелден көшпелі малшылық пен отырықшы қала мәдениеті қатар дамыған. Жер жағдайы, ауа райы және көршілес жатқан екі мәдени аймақпен бірдей қарым-қатынас өңірдің қос тіршілікті (уклатты) қатар қамтуына мүмкіндік берді. Олай болуы заңды және ақиқат. Өйткені Шығыстан батысқа қарай созылып жатқан тау бөктерлерін қамтыған аймақтың жер жағдайы мен табиғи мүмкіндігі, жаймашуақ ауа райы тұрғындардың шаруашылықтың қай саласын болса да қатар игеруіне жол ашты. Оның үстіне Жібек жолының VІ-VІІ ғғ. бастап Қазақстан жері арқылы өтуі бұл аймақта болған көптеген қалалардың көркейіп, оларда сауданың дамуына үлкен үлес қосты. Батыс пен шығыс елдерін жалғаған керуен жолдары елдер арасындағы сан түрлі қатынастардың дамуына мұрындық болды. Мамандардың айтуынша ол баста Қытай елінен батысқа қарай шыққан керуен жолы: Оңтүстік, орталық және солтүстік тармақтардан тұрған. Оңтүстік тармақ: Қытайдың астанасы Шананнан шығып Хуанхэ өзенінен өтіп, Ұлы Қытай қорғанының батыс қақпасынан Дунхуанға одан әрі Тақламақан шөлін екі шетінен айналып өтіп, Хотан, Жәркент арқылы – Бақтрия, Индия және жерорта теңізіне, сондай-ақ Қашқардан Ферғанаға одан әрі Бұқара, Самарқан, Мерв арқылы Хамадан, Сирия және Мысырға өткен. Орталық тармақ: Чауочан, Қарашар, Ақсуды жағалай Беделі асуы арқылы Ыстыққөл маңындағы Суяб, Навакент, Баласағұн қалаларына жеткен. Солтүстік тармақ: Хами, Тұрпан, Бесбалық, Шихо арқылы Жоңғар қақпасынан Жетісуға өтіп, Алатауды жаға лай отырып Іле өзенімен Талхизге одан оңтүстік-батысқа қарай Қастек асуы арқылы Шу бойындағы Суяб, Навакент, Баласағұн тұсында екі жол қосылып, Меркі, Құлан, Тараз Испид жап арқылы Сырдария бойындағы қалаларға өткен (сурет 1). Басында аспанасты патшалығы мен батыс елдері арадағы сауда байланысында басты роль атқарған Ұлы Жібек жолының оңтүстік тармағы уақыт өте келе маңызын жоя бастады. Кезінде Дад-уан (Ферғана) арқылы батыс пен оңтүстік елдерге қарай өткен осы керуен жолы VІ ғасырдың соңына қарай бір жола тоқтады. Есесіне керуен жолының Жетісу, Оңтүстік Қазақстан арқылы өткен солтүстік тармағы қарқынды түрде жандана бастады. Керуен жолы ның бұл тармағының жедел дамуының себептері жайлы мен бір мақаламда жазған бола тынмын[Талеев,2016,83 б.]. VІ-VІІ ғасырларда Еураазия жерінде ұлы империяға айналған Түрік қағанатының қоластына кірген жерлер шығыста Монғолстаннан батыста Памирге дейінгі аралықты қамтыды[Археология СССР,1981,29 б.]. Қағанат билік орнатқан осынау кең-байтақ аймақтың кіндігін осы күнгі Қазақстанның жері құрады (сурет 2). Ал қағанатың негізгі ұлттық құрамы қазақ жерін мекендеген түрік тілдес ежелгі тайпалардан тұрды. VІ ғасырдың 60 – жылдары ірі, қуатты да құдретті мемлекетке айналған қағанаттың Еуразия құрлығындағы саяси және экономикалық ықпалы күшті болды. Осындай жағдайда Ұлы Жібек жолының негізгі тармағы түрік жері арқылы өтуі заңды құбылыс деп есептеу керек. Біздің пайымдауымызша дәулетіне сәулеті сай түрік елі арқылы жүру халқаралық сауда керуендері үшін бірнеше тұр ғыдан тиімді еді. Біріншіден – түрік қағандары сауда жолымен керуендердің қауіпсіз, еркін қозғалысына жағдай жасады. Керуендер жол бойында қарақшы топтарға таланамыз деп қауіптенбеді. Сол кездегі құдіретті мемлекеттердің бірі Византияның елшісі З. Киликиский дің 568 ж. Түрік қағанына (Таразға) елшілік сапармен келуі осының куәсі. Елшіліктің негізгі мақсаты керуен жолдарына бірлесіп бақылау жүргізу туралы келісім шарт жасау болатын [Сенигова,1972,10]. Екіншіден – тұрмысы өте дәулетті түріктердің керуен тауарыларын сатыпалу мүм кіндігі жоғары болды. Оның үстіне Батыс Түрік қағанатының бас қалалары Суяб, Баласағұн, Навакент, Меркі, Құлан, астанасы Тараз, Сыр бойындағы Испиджаб, Отырар, Ясы, Сауран қалаларында сауда қатынастары сол кездің өзінде қалыптасып қалған болатын. Мәселен, 629 жылы Жетісу арқылы Үндістанға өткен қытай діндары Сюань Цзянь түріктердің тұр мысы мен дәулеті жайлы өз көзімен көргендерін сипаттаған мәлімет қалтырған. Ол Суяб қаласындағы түрік қағанының ордасында бірнеше күн қонақта болған. Діни ұстаздың сол кездегі алған әсері жайлы оның хатшысы «...Қаған көздің нұрын алардай алтын түспен безендірілген киіз үйде тұрады. Қағанның өзі жасыл түсті жібектен тігілген шапан киген, басына бір чжаннан астам (1 чжан-3,2 м) жібек сәлде ораған. Оны қоршай отырған тархан дары түрлі-түсті жібек шапан киген», - деп жазған [Зуев,262-264 б]. Бұл жазбалар қағанаттың экономикалық деңгейінің жоғары екендігінің куәсі. Үшіншіден – түрік қалаларынан да түрлі тауарлар сатуға шығарылған. Қалаларда жасалған сауда барысында босаған орындарды саудагерлер жергілікті тауарылар есебінен толықтырған. Сюань Цзянь түріктердің бас қала лары Суяб, Меркі (Мыңбұлақ), Тараз (Талас), Испиджаб (Ақ өзендегі қала) туралы айта келіп, онда сауда мен егіншіліктің жақсы дамығандығы жайлы сүйсіне жазады. Қалаларда өзге елдерден келген саудагерлердің көп тұратындығы, басқа дін өкілдері ешқандай қысым сыз еркін тіршілік кешетіндігі жайлы да жағымды пікір қалдырған. Оңтүстік Қазақстан мен Жетісудың түрік дәуіріне жататын қала орындарында жүргізілген археологиялық қазба жұмыстары кезінде табылған заттай деректер сауда жолымен халқаралық діндердің де бейбіт таралғандығын көрсетеді. Суяб, Тараз, Жамукат, Қойлық қаласының орнынан будда, мұсыл ман, христян, зороастризм діндеріне қатысты ғимараттардың орындары ашылып, оларға тиесілі заттай деректер көптеп табылған (сурет 3). Осының бәрі бүгінгі қазақ жеріндегі әртүрлі дін өкілдерінің бейбіт қатар өмір сүру дағдысын біздің бойымызға ата-бабаларымыз сол заманда дарытқанын аңғартады. Оңтүстік Қазақстан мен Жетісу жерінде қала мәдениетінің ежелден болғандығы жазба деректер мен археологиялық зерттеулерден белгілі. Дегенмен, қалалардың аумағының кеңейіп, жаппай отырықшылыққа ұмтылыстың қарқындауына, қалалардағы мәдени және рухани тұрмыс пен сауда-экономикалық ахуалдың дамуына Жібек жолының тигізген әсері жоғары болғаны анық. Еліміз тәуелсіздік алғаннан бері қарайғы уақытта жүргізілген архео логиялық зерттеулер мен өзге елдерде сақталған біздің тарихқа қатысты жазба деректерді аударып, өңдеп ғылыми айналымға қосу түп тарихымыздың жаңа беттерін ашуға мүмкіндік берді. Тіпті керуен қатынасы қарқындап тұрған кезде жаңа қалалардың пайда болғаны да белгілі. Деректерді сараптап, саралай келе осы күнгі еліміздегі көп ұлт өкілдері мен түрлі дінді ұстанушы тұрғындардың бейбіт-қатар өмір сүрудің талерантты дағдысы сонау Жібек жолы жанданып тұрған түркі заманында қалыптасқанын көрсетеді. Қытай, парсы, араб және түрік тілді деректер қазақ жерінде көп тілділік пен көп дінділіктің болғандығы жайлы хабарласа оны қазба мәліметтері жан-жақты толықтырып отыр. Жібек жолы ол бастан-ақ дипломатиялық байланыс жолы қызметін де атқарды. Шалғай жатқан мемлекеттер арасындағы саяси-дипломатиялық байланыс елшілері сауда керуендері мен бірге жүрді. Шығыс жетістігінің батысқа, батыс жетістігінің шығысқа таралуына дәне кер болған Ұлы Жібек жолы ғасырлар бойы қызметін жалғастыра берді. Моңғол империясы тұсында да батыс пен шығыс елдері арасындағы сауда байланысы маңызды сипатқа ие бол ды. Моңғол билеушілері сауда керуендеріне ерекше жағдайлар жасап, керуен басшыларына арнайы ұрықсат етілген белгілер де бергені деректерден белгілі. Монғол иелігіндегі жерлер арқылы сауда керуендерінің қозғалысы түркі дәуіріндегі еркіндігін қайталады. Осы күнге дейін Ұлы Жібек жол ХV ғ. теңіз жолдарының ашылуымен байланысты өз қызметін тоқтатты деген жаңсақ пікір айтылып келді. Бірақ, шындығында олай емес еді. Жібек жолы сауда қатынасы тарихтың белгілі бір кезеңдерінде өз тынысын баяулатқанымен тұтастай тоқтап қалмаған. Теңіз жолына аса қатысы жоқ Еуроазия құрлығының көпшілік бөлігінде құрлық арқылы байланысқан керуен жолдары өз жалғасын тапты. Орталық Азия мен Еуропа арасындағы сауда қатынастары ХVІ-ХІХ ғғ. аралығын жалғасқаны жайлы деректер жеткілікті. ХVІІІ ғ. Қазақ хандығы Ресейдің құрамына кіргеннен кейін Қытаймен арадағы сауда-экономикалық қатынастар ресейлік басшылар тарапынан жүргізілді. 1851 жылға дейін Цинь империясы мен Ресей арасындағы сауда-экономикалық байланыс Қияхт (Қият) қаласы арқылы жүргені туралы мәліметтер бар. Ал Ресей мен Қытай арасында 1851 жылғы Құлжа қаоасында сауда келісімі жасалды. Осы келісімге орай Батыс Қытайда Ресейдің елшілік орталықтары, орыс көпестерінің сауда орындары ашылған. 1881 жылы жасалған Петербург сауда шартында Шекаралық аудандардағы керуен саудасы көтеріліп, орыс-қытай шекарасынан 60-65 шақырым жерге дейінгі қашықтықта шай ды баж салығынсыз сату, екі арада су жолын ашу мәселелері қарастырылған. Осыдан бастап Ресей мен Қытайдың Қазақстан арқылы сауда байланыстарына кең жол ашылды. 1882 ж. Верный көпесі Вали Ахун Юлдашев пен инженер Поклевский ген. Колпаковскийдің қолдауымен Англиядан сатып алынған кеме 1883 ж. 20 мың пұт астықты Іле өзені арқылы Қытайдың Сүйдін бекінісіне жеткізген жайлы құжаттар сақталған. Қытаймен Іле өзені ар қылы су жолының ашылуы ХІХ ғ. соңындағы орыс-қытай қатынасындағы елеулі оқиға болды. Сондай-ақ осы тұста жәрмеңкелік сауда орындары кең қанат жайды. Тарихта Орын бор, Ойыл, Атбасар, Қоянды, Қарқара секілді маусымдық жәрменкелер жайлы мәліметтер бар. Осы жәрменкелерде Қытайдан, Ресейден Қырғыз және Қазақстаннан түсетін тауарылар саудаланған. Қытаймен сауда қатынасы кеңес дәуірінде де жақсы жалғасын тапты. Бірақ, әртүрлі себептерге байланысты сауда қатынастары бірде дамып, бірде тоқтап отырды. Еуроазия тарихында ерекше орын алған «Ұлы Жібек жолы» бұл күнде жаңа ғасыр ғалымдары үшін ерекше маңызды тақырып болып отыр. Бұл өмір талабы болса керек. Осы уақытқа дейін ХV ғасырда теңіз жолдарының ашылуына байланысты өз тіршілігін тоқтатты деген «Ұлы Жібек жолының» ХХІ ғ. қайта жаңғырғандығын уақыттың өзі көрсетіп отыр. КСРО ыдырып, Орталық Азияда пайда болған жаңа мемлекеттерді алғашқылардың бірі болып таныған ҚХР. 1992 жылғы 3 қaңтapдa Aлмaтыдa Қазақстан мен Қытай халық Республикасы apacындa диплoмaтиялық қaтынac opнaту туpaлы Біpлecкeн Кoммюникeгe» қoл қoйылды[Мұқаметханұлы,2022]. Осыдан бастап екі ел арасында қалыптасқан сауда экономикалық қатынастар біртіндеп, бүкіл Еуроазия құрлығына тарады. 2008 ж. бастап салына бастаған Батыс Еуропа - Батыс Қытай көлік жолы өткен ғасырлардағы Ұлы Жібек жолының қазіргі заманға лайықталған баламасына айналды. Ресейдің Санкт-Петербург қаласы мен Қытайдың Чженчжоу қаласы аралығын жалғаған осы тас жол дәлізі 8 445 шақы рымды құрайды екен. Жол Санкт-Петербург – Мәскеу – Нижний Новгород – Қазан – Орынбор – Ақтөбе – Қызылорда – Шымкент – Тараз – Қордай – Алматы – Қорғас – Үрімші – Ланьчжоу – Чжэнчжоу – Ляньюньган аралығын байланыстырады. Осы айтылған аралықты түрлі тауарларды тасмалдаған автокөліктер не бәрі 10 тәулікте жүріп өтеді екен. Әрі төлем құны да едәуір арзанға түседі. Ал теңіз немесе теміржол арқылы жүк тасмалы едәуір ұзақ уақытты алады және қымбатқа түседі. Жоғарыда айтылған қашықтықтың Қазақстан арқылы өтетін бөлігі 2 787 шақырымы болады екен. Көлік қозғалыстарына еш кедергі, қауіп-қатер болмау үшін ел аумағындағы 1390 шақырым жол 4 қозғалыс жолағы бар І-ші техникалық санатқа ауыстыру көзделген. Нақтырақ айтар болсақ, олар Қызылорда – Түркістан – Шым кент – Тараз – Алматы – Қорғасқа дейінгі бөлік. Ал 1062 шақырым құрайтын бөлік ІІ-ші санаттағы жол болады. Ол Қызылордадан Ресейге дейінгі аралықтағы жол бөлігі. Мақалада көтерілген мәселені қорыта келе айтсақ Батыс пен шығысты жалғаған трансконтиненталды сауда жолы мыңдаға жылдар бойы тоқтамай өз тіршілігін жалғастырып жатты. Ол әлемде болып жатқан геосаяси ахуалдарға байланысты бірде бәсеңдеп, бірде қарқынды дамып отырған. Ұлы Жібек жолының тоқтауына теңіз жолдарының ашылуы тікелей әсер етті деген тұжырым негісіз деп ойлаймын. Өйткені Еуроазияның ұлан-байтақ территориясын тығыз жайлаған елдердің басым бөлігіне теңіз арқылы тауар жеткізу мүмкін емес. Сондықтан да Шығыс Еуропа мен Азия, Қиыршығыс елдері арасындағы сауда және мәдени-экономикалық байланыстар құрық жолдары арқылы жалғасып жатты. Ал енді оның қарқыны, қамту аймағы, ішкі тораптары, болашағы жайлы айту жаңа ізденістерге арқау болатын тақырып.