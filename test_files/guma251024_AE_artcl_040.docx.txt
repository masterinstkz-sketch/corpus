ГАНЮШКИНО ҚАЛМАҚ МОЛАСЫ




КІРІСПЕ 
Еділ қалмақтары - Еділ, Жайық және Дон өзендерінің өңірі аралығындағы аймақты XVII ғасырдың басында Орталық Азиядан ығысып барып қоныстанған ойрат тайпаларының: дөрбеттер, торғауыттар, хошауыттар этникалық  тармақтарына жататын  жұрт. 
Олардың ата тегі ойраттан тарайды. Ойрат қауымы алғаш Жошы ұлысы билігінде болды. 1450 жылы Шыңғыс хан империясының бас уәзірі болған Тогон тайшының ұлы Эсэн қазіргі Батыс Моңғолияда Ойрат мемлекетін құрады. Бірақ XVI ғ. орта тұсында мемлекет қайта ыдырайды. Қарахул төрт ойрат тайпасының чорос, дөрбет, торгут, хошут басын қосып, біріккен мемлекет құруға әрекеттенеді. Торгут тайпасының басшысы Хөө Өрлөг бұл әрекетке қарсылық ретінде 1607 жылы 50 мың отбасы мен 250 мың жанды соңынан ертіп, Тарбағатайдан қозғалып Есіл, Тобыл, Жем өзені арқылы көшіп, ақыры 1636 жылы Еділ өзені өңіріне келіп қоныстанады.  
1663 жылы Хөө Өрлөгтің соңынан оларға Хөндлен Уваш Даян Омбы бастаған 10 мың  отбасы көшіп келіп қосылады. Тарихта «Еділ қалмақтары» деген ұғым осылай қалыптасады. Қалмақтар қазақ жері арқылы өттіп, көрші қоныстанды.  
Қазақтар елі мен жерін қорғап, көшпелі қалмақтармен жүздеген жыл шайқасты. 1640 жылы тамызда қазақ жеріне шығысы мен оңтүстік - шығысына жоңғарлар шапқыншылығы басталды. Ал батысында Еділ қалмақтары осыны пайдаланып шапқыншылығын үдетті. Еділ қалмақтары  Ресеймен, Жоңғариямен және тибеттік Далай - ламамен байланысып тұрған. Ресей көмегіне арқа сүйеген қалмақтар қазақ жеріне батысынан ұдайы шабуылдаумен болды.   
Бірақ жоңғар ханы Қалдан Серен қайтыс болғаннан кейін Жоңғар Хандығында тақ үшін талас-тартыс басталды. Осы жағдайды пайдаланған Қытайдың Цин империясы  1755  - 1757 жылдары бірнеше дүркін шабуылдар жасап, Жоңғар Хандығын талқандады. Цин империясы басқыншыларына қарсы Әмірсана бастаған көтеріліс жеңіліске ұшырады. Цин әскерлері көтерілісшілерді аяусыз басып - жаншыды. Жоңғарлар қатты қырғынға ұшырап, нәтижесінде Жоңғар Хандығы жойылып кетті. 
Ресей империясы тарапынан қатты қысымға ұшыраған және қазақтармен үздіксіз шайқастан титықтаған  Еділ қалмақтарының бір бөлігі,  Жоңғар Хандығы жойылып жері бос қалды, сол жерге қайта қоныстанамыз деп шешті. Қалмақтың 125 мың адам 1771 жылы кері Жоңғарияға көшті.      
Қазақ жері арқылы көшкен қалмақтар жоңғарияға жеткенше бірнеше айлар бойы қазақтармен қырғын шайқаса отырып жылжыды.  Олардың көпшілігі жолда қырылды ол тарихта  «Шаңды жорық» шайқасы деп аталады. Аз ғана бөлігі жоңғария жеріне жетті.  
Ресей патшасы XIХ ғасырда Еділ қалмақтарын казачество құрамына ресми қабылдады. Қалмақтар қазірге дейін казачество құрамына енеді. Қалмақтарды орыстар Еділдің жоғарғы бойынан ішкері Элистаға көшірді. Қазір Ресей Федерациясы құрамында Қалмақ Республикасы бар. Халқының 50 пайызға жуығын қалмақтар құрайды. Олар будда дінін ұстанады. Моңғол - тұңгұс тілінде сөйлейді, мал, егін және балық шаруашылығымен айналысады.   
Ганюшкино маңындағы құм шағылдан шығып жатқан қабірлер  «Еділ қалмақтарынан» қалған молалар. Бұл  батыс қазақ жеріндегі алғашқы анықталып отырған қалмақ моласы.  
НЕГІЗГІ БӨЛІМ 
Атырау облысы Құрманғазы ауданы  орталығы  Ганюшкино ауылынан шығыста  6 км қашықта, диаметрі 300 м, биікігі 30 метр болатын «құм шағылды төбе» орналасқан. Құм төбенің оңтүстік беткейі ерте кезден зират ретінде пайдаланған. Кейінгі кезеңдегі экологиядық жағдайларға байланысты, желді дауылдарда төбенің құмды шағылдары көше бастаған. Шағылдың көшіуі салдарынан құм астынан көптеген адам мен мал сүйектері жер бетіне шығып қалған.  Құм бетінде  жартылай ашылған адам қабірлері, ағаш табытар мен сазды балшықтан үйіліп жасалған құрылыс қалдықтары ашылып, шашылып  жаттыр. Құм шағыл бетінде қыш құмыра сынықтары, темір  т. б. заттар қалдықтары кездеседі.   
2021 жылы қыркүйек айында осы құм шағыл алқабына археологиялық зерттеулер жүргізілді. Ағаш табыт пен сазды құрылыс орндары анықталып, қазба салынды [1]. 
Чортен моласы. Төбешіктің құмшағыл беткейнен жүздеген «шалир конус» тәрізді майда саз  «кесектерден» қаланып үйілген құрылыстың, бұзылған орны ашылды. Сақталған құрылыс  көлемі: 2 х 2 м  биіктігі 50 см. Бұзылған  құрылыс үстінде адамның бас сүйегі жатыр. 1-3 сурет. 
Саз «конус шалир» көлемдері: диаметрі 4-5 см  биіктіктері  3-4 см.  Ұштары сүйірленіп келген, сызықты өрнек салынған. Олар арнайы қалыптарда құйылып жасалған. Саз  конус шалир түбі астында адамның бас бармақ іздері бар. 4 - 5 сурет. 
Саз шалир конустар бірнеше қабат  қаландысы арасынан, саздан құйылып жасалған   3 лотос  гүлінің мүсіні шықты. Олар 8 күлтеден тұрады, ортасында өзегі бар. Көлемі: диаметрі 9 см биіктігі 6 см. 6 - 8 сурет. 
Саз конус шалирлер белгілі бір тәртіпен ретеліп қаланған. Құрылыстың сақталған қабатының қалыңдығы 15 см, бірнеше қабат сазды шалир конус кесектермен үйіліп жабылған.  Кезінде олар пирамида түрінде  қаланып жасалған  ғимарат болған.  
Құрылыс құландысы құмнан  тазартылып, сазды конус шалирлерден қаланған кесене ашылды.  Оның асты тегіс құм қабаты. Ғимарат  ортасы бос алаң. Құрылыс үстінен, саз конус шарилер арасынан, шашылып жатқан Ресейлік - 36 мыс тиын жиналды. Олар  сағанаға арнайы тасталған. Кейбір жерде тиындар 5–7 данаға  дейін шоғырланып жатты. Жиналған тиындар - 1731, 1735, 1737, 1739, 1740, 1746, 1759 жылдары шықан. 9 - 10 сурет. 
25 тиынның  аверс беті  - лавр жапырағы мен гүлмен көмкерілген, ортасына шықан жылы мен құны жазылған:  ДЕ│НГА│... деген жазуы бар.  11 сурет. 
Ал,  реверс бетінде Ресей империясының қос басты самұрық бейнесіндегі гербі бар. Гербтегі самұрықтың екі басына императорлық тәж кигізілген. Ортасы ортақ үлкен тәжбен біріктірілген.  Самұрықтың оң аяғында – аса таяқ, сол аяғында – держава бар. 12-сурет. 
Ал, 11 тиынның   аверс жағы айналдыра екі жағы лавр жапырағы мен гүлімен көмкеріліп ортасына жылы мен құны жазылған:  ПОЛУ │ШКА│… деген жазуы бар. 13-сурет. 
Реверс жағында Ресей империясының қос басты самұрығы бейнесіндегі гербі түсірілген. Гербтегі самұрықтың екі басына императорлық тәж кигізілген. Ортасы ортақ үлкен тәжбен біріктірілген.  Самұрықтың оң аяғында – аса таяқ, сол аяғында – держава бар. Бұл  патша тиындары - 1730, 1735, 1740  жылдары шықан.  
Сазды ғимарат құрылыс арнайы «кесене» болып, дәстүрлік буддалық рәсімдер жасау үшін салынған. Бұл өңірді ХVІІ - ХVІІІ ғасырларда қалмақтар мекендегені белгілі. Сондықтан бұл саз кесене қалмақтарға тиеселі.  
Ағаш табыт. Көлбей жатқан құмшағыл бетінде жартылай ашылған 3 ағаш табыты анықталды. Олардың ара қашықтығы 5-10 метр. Ағаш табыттың біруіне қазба жұмысы жүргізілді. Табыт беті  тақтаймен жабылған, тақтайлары қатты шіріп кеткен, үгітіліп түсуде. Табыт көлемі: 1,80 х 0,60 м  биіктігі 20-30 см  тақтай қалыңдығы 5 см. Бірнеше тақтайлардан құрастырылып жасалған. Олар темір шегелермен біріктілген. Шеге көлемі: ұзындығы 10 см, жуандығы 1-1,5 см  қалпақ басы төрт бұрышты 1,5х1,5 см. Табыт ішіндегі құмды  тазартқанда соң түбінінен адам қабірі шықты. Жақсы сақталған. Шалқасынан жерленген. Басы батысқа бағыталған, беті оңтүстіке қаратылған. Қолдары мен аяқтары түзу созылған. Бойы 1,50 м. Жынысы әйел.  Заттары жоқ. 14 – 16 сурет.   
XVIII ғасырда қалмақтардың жерлеу салты өте күрделі болды. Осы кезеңдегі жерлеу  дәстүрінің  6 түрі болғанын  зерттеуші  П.С. Паллас өз еңбегінде жазған:  - «1) далада, денесі ешқандай киімсіз жерге басымен шығысқа, ал қолы басының астына қойылады; табанның екі жағында да дұғалар жазылған көк шүберектер ілініп, тіректер жерге жабыстырылды  2) орманда немесе бұталар арасына  дәл осылай тасталады; 3) суда; 4) жерде; 5) даладағы тастардың астында; 6) кремация, содан кейін хош иісті заттармен араласқан күлі Далай Ламаға жіберілді» [2, 533].       
XVII - XVIIІ ғасырларда буддалық салт бойынша өлікті өртеу «кремация»  жорасы қалмақтарда да болғанын зерттеулер көрсетеді [3,  54].       
Кесенеден табылған конус шалир саз балшық мүсіндердің шығуы осы кремация дәстүріне сәйкес келеді. Ол туралы ХІХ ғ. қалмақтардың жерлеу салтын зерттеген П. Смирнов кремация дәстүрі туралы  жазған. - «Белгілі бір жерде олар бес шұңқыр қазды, біреуі ортасында, төртеуі айналасында және бәріне отын қойды. Орталық шұңқырға үлкен қазандық қойылды, оған қайтыс болған адам отырғызылды. Гелюнгтердің жерлеу әнімен кремация басталды. Содан кейін күл балшықпен араласып, одан цилиндр немесе шалир конусы түрінде мүсін жасап, оларды құрбандық орындарының жанында сақталған хуру-лаларға жіберді». [4]        
Ганюшкино зиратындағы құрылыс – осындай кремация күлі мен саз қоспасынан жасалған  конус шалирлер жиынтығының орны. 
Тиын тастау салты.  XVIIІ ғасырда қалмақтарда өліке тиын тастау салты болғанын деректер растайды. Сонымен қабірде ресейлік тиындарының жиналуына келетін болсақ, қалмақтар ресей бодандығында болған, сондықтан олардың тиындарын пайдаланған.  
Өлікпен қоштасу кезінде, тұрғындар дұға оқып, табытқа күміс және мыс тиындарды салған. Сыртқа өлікті шығарғаннан кейін, үйдің еденін жуып, қоштасу дастарханы дайындаған. Бұл туралы Э.П. Бакаева,  Э-Б. М. Гучинова қалмақтардың жерлеу салты туралы  - «Погребальный обряд у калмыков в XVII—XX в.»  атты мақаласында жазған.             
- «При прощании верующие молятся, опускают в гроб серебряную и медную монеты. После выноса тела в доме моют пол, убирают, готовят поминальный стол. Похоронная процессия направляется к кладбищу, огибая дом по ходу солнца» [5, 98-110]. 
Ағаш табыты шұңқырға түсіріп оған көмушілер уыстап топырақ, қара орамал, белбеу т. б. заттар мыс және күміс тиындар тастаған. 
Қалмақтардың «төртінші» өмірді ұзарту салт - рәсімі күрделі болған. Мұнда қамырдан адамның мүсінін жасайды, содан кейін қажетті дұға оқылады, рәсімді  орындаушы ескі тиынмен киім жағасын, рәміздік түрде «кесіп тастадайды». Тиындардың құны әдетте тақ болып таңдалды, мысалы  3 және 15 тиын, сондықтан олар «әрқашан екі бөлікке - адамға да, құдайға да бөлінетін» жұп санды құрайды. Көйлеке  адам мүсіні мен тиындар салғаннан кейін олардың айналасына тоғыз түрлі тағам қойылады. Содан кейін мұның бәрі далаға немесе терең тоғанға лақтырылды [6, 98-110]  
Қабір үстіне әр түрлі құрылыс кесенелер салынған. Құрметі адамдардың қабірлерінің үстіне салынған салынған құрылыстарға - цаца, субурган және бумбо түріндегі кесенелер жатады.     
Цаца - мемориалдық маңызы бар діни ғимарат, сәулет түрі қытай буддисттік ғимараттарынан бастау алатын шағын часовня. Оның жоғарғы жағында важра (очира) бейнесі орналасқан, ішінде шам (зул) жағады, бурхананың алдында құрбандық  шылымы шегіледі [7, 
98].  
 Чортен. Ганюшкино моласы құрылысы тибете кездесетін «чортен» ғимаратына сәйкес келеді. Ол қабір үстіне салынған кішігірім құрылыс болған. Онда адам қаңқасы жерленбеуі де мүнкін [8, 108].   
Машхур - Жусуп Копеев  XVII – XVIII ғасырдағы жоңғарлардың жерлеу салты туралы  мәліметі келтіреді: «... Қалмақ деген жұрт қадірсіз пұлсыз кісісі өлсе, далаға апарып тастайды екен» [9].  
Сондықтан оларға ешқандай мола, кесене және белгі жасалмағандықтан біздің заманымызға жетпеген. Ал даладағы иесіз молаларды қазақтар қалмақтарға теліп отырған.        
Қалмақтардың  адам жерлеулері бойынша археологиялық және этнографиялық материалдар жоқтың қасы. Тек XVII ғасырдың «жеті Палата» 17 ойрат монастырьының аумағында (қазіргі Семей ауданында) орналасқан 1616 жылы салынған  бір ескерткіш бар [10, 5358]  
Монастырь ғимараттарының бірінің астында  жатқан жерлеуден заттар табылды. Төре  қалмақтың жерленген жеріне сәйкес келеді. Онда адамның және бұқаның бас сүйектері, субурганның діни ғимараты бейнеленген плита, жібек матасы бар сазды ыдыс, кәріптас (янтарь) бөлігі, бірнеше моншақтар табылды. Жақын жерде екі ойық бар, олардың біреуі жануарлардың сүйектерімен толтырылған (олардың арасында саз ыдысы болған); екіншісі - көмір, оның бетінде «қасиетті рәсімдерде темекі шегу үшін қолданылған» шайырдың бір бөлігі болған [11, 2]. 
2007 жылы  И.И. Дремов пен П.М. Кольцов  Калмыкия Республикасы Кетченеров ауданы Кетченеры ауылында орналасқан 1 - обаны зерттеу кезінде,  ХVІІІ - ХХ ғғ. жататын қалмақ мәйіттін  табады. [12, 40-59]   
2011 жылы  П.М. Кольцов пен  К.П.  Кольцова -  «Трансформация погребального обряда калмыков во времени и пространстве» және «Погребальный обряд калмыков как отражение их мировоззрения»  атты  мақалалары  басылып шықты, онда сол кезде белгілі болған қалмақтардың қабірінің жерлеу рәсімі байланысты жазба, этнография және археологиялық материалдар кең  талданады. [13,  9-16.;  14, 59-65]   
Қалмақтар марқұмды қабірге бастарымен шығысқа қойып, өлгендер аяқтары қарайтын жаққа кетеді деп үміттенеді. Бұл қалмақтардың өлгендер елі күн батқан жерде, яғни батыста екендігі туралы түсінігімен байланысты. Сонымен бірге қалмақтардың бір бөлігі христиан дінін де қабылдаған. Ганюшкино қалмақ молаларындағы ағаш табытардың табылуы осыны айғақтайды. Бұл молалар ақсүйектер өкілдеріне және ламалар қабіріне жатады. 
Қазақстанда «қалмақ мола» аталатын обаларда археологиялық қазбалар жүргізілген соң олардың қалмақтарға еш қатысы жоғы анықталуда. Қалмақтар көшпенді ел болғандықтан олардан құрлыстық ескерткіштерде қалмаған.  
 
  
         
      1-сурет. Ганюшкино қалмақ моласы             2-сурет.  Қалмақ чортен моласы  
 
 
  
                 
 
 3-сурет. Қалмақ  чортен  моласы                             4-сурет. Конус шалирлер 
 
 
 
  
                
                         
      
 5-сурет. Саусақ ізі бар конус шалирлер       6-сурет. Лотос гүлі мүсінді шалир    
 
                                       
                               
          
    7 сурет. Лотос гүлі мүсінді шалир               8 сурет.  Лотос гүлі мүсінді шалир   
 
 
  
 
 
             9 сурет.  Тиындар                                                    10 сурет.  Тиындар 
 
 
                                                
         
        11 сурет. Тиын, аверс.  ДЕ│НГА│1731           12 сурет. Тиын, реверс. 
 
 
  
 
 
                                     13-сурет. Тиын, аверс.  ПОЛУ│ШКА│1735,  1746 ж.   
 
                                                                                                                                                                         
  
              
 
                 14-сурет. Ағаш табыт                                               15-сурет. Ағаш табыты қабір 
 
 
  

 
16-сурет. Ағаш табыты қабір 
 
ҚОРЫТЫНДЫ 
Қалмақ молалары Батыс Қазақстан аймағының жерінде, соның ішінде солтүстік Атырау – Каспий ойпаты жерінде тұңғыш кездесіп отыр. Қалмақ мола  деп аталатын обалар  қазақстан жерінде көп кездеседі. Олар кешенді, жүйелі түрде зерттелмеу себепті, олардың қаншасы қалмақтарға тиеселі екені белгісіз болып қалып отыр. Оларды археологиялық зерттеулер арқылығана анықтауға болады. Сонда ғана өлкенің нақты тарихын  анықталады.    
Қалмақ елі  солтүстік Атырау – Каспий аймағында біржарым ғасыр тұрған. Олардан көптеген ескерткіштер қалған,  келешекте олар  зерттеле бермек.