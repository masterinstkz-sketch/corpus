ҚАЗАҚСТАНДАҒЫ 1916-1940 Ж.Ж. АРХЕОЛОГИЯЛЫҚ ЗЕРТТЕУЛЕР




Кіріспе. Қазақстан археология ғылымының даму тарихын бірнеше ірі кезеңге бөлуге болады. Қазақ өлкесі,ондағы археологиялық ескерткіштер туралы алғашқы орта ғасырлық шығыс зеттеушілерінің қалдырған жазбаларынан бастап, кейіннен Қазақстан “Орта Азияға  қақпа”  деп санаған Петр1 тұсынан астау алып, патшалық Ресей билігінің өне бойына тараған орыс  және бастыс зерттеушілерінің есептері, еңбектері арқылы біз археологиялық ғылымның алғашқы сатысын анықтай аламыз. Дегенмен бұл кезеңге терең, ғылыми негіздегі археологиялық зерттеулер тән емес еді. Себебі, Қазақстанның да, Ресейде де бұл ғылым саласын дамыту үшін мамандар жоқтың қасы болды. Сондықтан Қазақстанның шын мәнінде ғылыми археологиялық зерттелуін біз келесі, яғни, Қазан төкерісінен Ұлы Отан соғысы жылдарына дейінгі уақытта қамтыған кезеңмен байланыстырамыз. 
Қазақстанда археология өзіндік ғылым болып тек Қазан революциясынан кейін қалыптасты. Кеңес үкіметі  орнауымен Халық Комиссариаты құрамында Өнер және  мұражай ісі бойынша комиссия құрылды. 1918ж 5 қазанда Халық Комисарияты Кеңесінің декретінде ескілік пен өнердің бүкіл заттық және монуметалды ескерткіштерін алғашқы мемлекеттік есепке алу мәселесі қойылды. 1919ж 18сәуірде Халық Комисариаты Кеңесінің Ресей Материалдық мәдениеті тарихи акаемиясы құрылды. Онымен бірге жергілікті жерлерде  тәуелсіз және ғылыми құрылымдар  құрылды. 1920ж. Түркістанда Табиғатты, Өнер және ескілік құрылды. Бұл комитет өз алдына Орта Азия және Қазақстан территориясындағы ескілік ескерткіштерін қорғау ғана емес сақтауды да мақсат  етіп қойған еді. Коммитеттің міндеттерін археологиялық карта құрастырылуына ерекше ден қоя отырып   Бартольд анықтап берді. [1] 
1924ж Орта Азия республикаларын ұлттық межелеуді дайындау және межелеу – жекеленген республика бойынша зерттеу жұмыстарының күрт өсуіне әкелді. Бұл қызығушылық қазақ  даласын да шарпыды. 
Республика археологиясының дамуына анализ жасай отырып, К.М.Байпақов Т.В.Савельева мен К.Чангпен бірлесе жазған монографиясында төңкерістен кейінгі Қазақстан археологиясының даму тарихында келесі кезеңдерді ерекшелеуге мүмкіндік берді. 
1. 1917 ж. - 1930 ж.о.  
2. 1930 ж.о. - 1946 ж. 
3. 1946 ж. - 1960 ж. 
4. 1961 ж. - 1991 ж. 
5. 1991 ж. - қазіргі уақытқа дейін. 
Жалпы мақаланың хронологиялық шеңбері алғашқы екі кезеңге сай келеді. Аталған монографияда Жетісу өлкесінің археологиялық зерттелуінің кезеңдік ерекшеліктерін және маңызды жасалған қадамдарды атап өтеді. 
Ғалымның көрсетуінше, бұл аймақтағы археологиялық зерттеулердің 1-кезеңіне тән нәрсе негізінен археологияда революцияға дейінгі кезең дәстүрлерінің жалғасуы жекелеген, әсіресе, орта ғасырлық ескерткіштерге тарихи топографиялық зерттеу, оларды тіркеу, суреттеу және аздаған қазба жұмыстары жүргізілуі деп көрсетеді. Негізгі археологияны ұйымдастырушы ұйым орталығы - Ташкент қаласы болған Түркістан комитеті болды. Бұл комитет ескерткіштерді реставрациялау және сақтау бойынша жұмыстарды ұйымдастырды және бағыттады. Қазақстанның оңтүстігі мен Жетісуда келесі атақты археологтар: П.П. Иванов және М.Е. Массон - Сайрамда, М.Е. Массон - Түркістан мен Таразда, В.Д. Городецкий - Жетісу және Қазақстанның оңтүстігінде археологиялық қазбалар жүргізді. В.Д. Городецкий кеңес билігінің қолдауымен Жетісу мен Алматыда тек тіркеуге ғана емес ескерткіштерді сақтауға да байланысты кең жұмыстар жүргізді. Ол Талғар қалашығы мен Кіші Алматы өзендері бойындағы елді мекенді зерттеді.[2] 
Қазақстанның тас дәуірі ескерткіштерін зерттеу солтүстік - шығыс өңірден А.С. Сорокин Шарбақты көлі маңынан және П.Л. Драверт Баянауыл аймағынан алғашқы неолит тұрақтары мен тасқа жазылған жазбаларды тапқаннан бері созылып келеді. Осы кезең ішінде аймақтың тас дәуіріне байланысты көп материал жинақталды, бірақ оны жүйелеу, сонымен қатар тас индустриясын кезеңдеу мен хронологиясын нақтылау үшін соңғы онжылдық жұмыстары ғана мүмкіндік берді. 
1922-25 жылда С.А. Теплоухов Енисейді зерттеу жұмыстарын жүргізе отырып, Сібір мен Қазақстанның солтүстік-шығыс аудандарындағы қола дәуірін кезеңдеу мүмкіндік алды. Ол өзінің зерттеу жұмысының нәтижесінде, археологияға “Андронов мәдениеті” деген термині енгізді.  
Мақсаты. Қазір еліміздің тарихын жастардың зердесіне құйып, оларды осы тарихтың тағлымымен, халқымыздың бай, өзіндік ерекшелігі бар мұрағаттармен таныстыру қасиетті міндет. Ұлтымыздың қолөнердегі жетістігін қауым игілігіне айналдыру, жергілікті жерлерде халық шеберлерінің істерін жас ұрпаққа насихаттау. 
Нәтижелерді талқылау. Қазақстандағы қола дәуірі мен далалық андронов мәдениетіне қатысты мәселелерді зерттеудің бастамаларының бірі 1926-1928 жылдарындағы М.П. Грязнов пен Б.Н. Граковтың Батыс Қазақстан мен Орал өңіріне жүргізген зерттеу жұмыстары. Зерттеу жұмысының нәтижесінде М.П. Грязнов, Қыргелді 1,2, Оралбай және Құнанбайсай обаларынан алынған мәліметтер негізінде андронов мәдениетінің екі жергілікті нұсқасын бөлді. Және ол обалардың табылып зерттелуі - андронов мәдениеті тек Батыс Сібірге ғана тән деген ұстанымды өзгертті. 
Қазақстандағы қола дәуірін зерттеуге өлкетанушы Л.Ф. Семеновта өз үлесін қосты. Ол 1927 жылдан бастап Орталық Қазақстандағы археологиялық ескерткіштерді тіркеуден өткізумен айналысты. Соғысқа дейін ол осы аудандағы белгілі ескерткіштердің барлығын тіркеуден өткізіп, кейіннен ертедегі қола дәуірін зерттеумен айналысты. 
Өлкетанушы ғалымдардың күш салуына қарамастан Орталық Қазақстанның ескерткіштері ұзақ уақытқа дейін зерттелусіз жатты. [3]. 
Шығыс Қазақстан өңірінің сақ-скиф археологиясын зерттеуде тағы да маңызды үлесті ғалымдар Руденко, Грязнов, Киселев, Сорокин қосты. 
1927 жылы Шығыс Қазақстанды белгілі археолог ғалым С.И. Руденко зерттеуін бастайды. Ол Қотанқарағайдан екі қорғанға қазба жұмысын жүргізіп, Тан империясы уақытына жататын екі тиын тапты. Руденко 1929 жылы Пазырық обаларын, кейіннен Тұяқты, Берел обаларын да зерттейді. Руденко сақ қоғамын мынадай әлеуметтік топтардан тұрады дейді: 
1. Көсемдер 
2. Рубасы, ақсүйектер 
3. Қатардағы қауым мүшелері 
Руденко пайымдауынша Алтай сақтарының әлеуметтік жіктелісі Қара теңіз бойындағы сақтарға қарағанда әлсіз болған. 
Алтайда Би өзенінің бойында, Теке көлінің оңтүстік шығысында 40 шақырым жерде Пазырық обалары орналасқан. Грязнов бұл обалардың жасын б.з.д. 5-8 ғ.ғ. деп белгіледі. Бұл обадан аттардың темір ауыздықтары, 12 түрлі балта, қашау, шоттар табылды. Қалайы және қола заттар көп. Ағаштан жасалған арба, ағаш күрек табылды. 
1930 жылы археолог И.П. Грязнов Алтай өңіріндегі өз зерттеулерінің нәтижесінде қола дәуірін алдыңғы, орта, соңғы деп үш кезеңге бөлді. Сонымен қатар аймақтың осы уақыттағы мәдениетінің өзіндік ерекшелігі бар екенін анықтады.  
ХХ ғасырдың 30 жылдарында Қазақстанның орталық бөлігінде көптеген құрылыс жұмыстары жүргізіле бастаған. Осы мәселерні ескере отырып ірі ғылыми мекмелер Орталық Қазақстанға ауқымы кең археологиялық зерттеу жұмыстарын ұйымдастырып, маңызды ескерткіштерді анықтамақ болды. 30 жылдары бірнеше ірі экспедиция өз зерттеулерімен республиканың көптеген аудандарын қамтиды. Археологияның тарих ғылымының   өзінше жеке саласына түпкілікті айналды.[4] 
Бұл аймақты зерттеу тек кеңес уақытында ғана пәрменді түрде жүргізілді. Орталық Қазақстандағы алғашқы ірі археологиялық зерттеу жұмысын материалдық мәдениет тарихының Мемлекеттік Академиясының 1933 жылы ұйымдастырылған Нұра экспедициясы жүргізілді. Экспедицияның құрамында белгілі археологтар А.И. Артамонов, М.П. Грязнов, Н.Арзютов, И.В. Синыцин, М.Н. Комарова , А.Н. Рогачев және экспедицияның басшысы П.С. Рыков болды. Экспедиция кең көлемді төрт барлау жұмыстарын жүргізді: екеуі - Нұра өзені бойынша, біреуі - Шерубай - Нұра және тағы біреуі - Жақсы және Жаман - Сарысу өзендері бойынша. Олар негізінен толығымен немесе біртіндеп қирайын деген  ескерткіштерді зерттеген.  
Экспедиция бұл жерде андронов мәдениеті ескерткіштері мен «мұртты» қорғандарды анықтады.Энеолит кезеңінің тұрақтары, қола дәуірі обалары, ерте темір кезеңінің қорғандары және қазақтардың бейіт басында тұрғызған құрылыстары ашылып зерттелді. 
Нұра экспедициясы сонымен қатар, Дәндібай кешеніндегі қабірлерді зерттеді. Экспедицияның маңызды жетістігі, Қарағандының оңтүстік-батысынан 60 шақырым жердегі Шерубай-Нұра өзенінің аңғарындағы Дәндібай ескерткішінің ашылуы. Бұл ескерткіштегі қазба жұмысы керамика мен құрылыстың жаңа типін ашып көрсетті. Нұра экспедициясының жүргізген жұмыстарының қортындылары 1935 жылы жарияланған. 
1935 жылы КСРО Ғылым Академиясының Материалды мәдениет тарихы институты ұйымдастырған С.С.Черников бастаған археологиялық экспедициясы Шығыс Қазақстанда жұмыс істеді.[5]. 
1935 жылы жарыққа К.Ходжиковтың «Древнейшие памятники Казахстана» еңбегі шықты. Ондағы қорғандар, тастағы суреттер, ежелгі суару жүйелері қалдықтары сондай-ақ әртүрлі тарихи кезеңдерге жататын кездейсоқ олжалар туралы мәліметте келтірілген. 
Жыл өткен соң Алматы қаласы орнында Қазақстанның Орталық Мұражайының экспедициясы жұмысын бастады.Қазба нәтижесінде керамика фрагменттері, тандыр қалдықтары, пышақ, шеге сынықтары, дән үккіш және сердолик моншақ фрагменттері табылды.  
1935. жылы Орта Азиялық мемлекеттік университетінің Бетпақдалалық нақты-тарихи экспедициясы Бетпақдаланың оңтүстік шекараларындағы қола дәуірінің тұрақтары мен обаларының кескінін айқындады. Ежелгі тұрақтар, қоныстар, тастан жасалған мүсіндерді, сондай-ақ Ұлытау мен Жезқазған аудандарындағы архитектуралық құрылыстар зерттелген. 
Орталық Қазақстанның археологиялық зерттелуіне жаратылыстану ғылымының мамандары мен геологтары да өз үлестерін қосты. Олардың қатарында П.Л.Драверт, К.И.Сатпаев, В.А.Селевин, А.Н.Формозов, Ю.А.Орлов, Г.Н.Шерба және т.б. Осы ауданның археологиялық ескерткіштерін тіркеу мен есепке алу жұмысымен жергілікті өлкетанушылар да тынбай айналысты. Л.Ф.Семенов Ақмола және Қарағанды далаларында, В.Е.Яснецкая Қарқаралы ауданында жұмыс істеді. 
1935-1937 жылдары археолог С.С.Черников Қалба және Нарым жоталарынан мыс, қалайы және алтынның 16 кен орынын зерттеді. Ол металл өндеудің бірнеше түрін көрсетті, ежелгі кен қазушылардың құралдары мен кен өндіру тәсілдерін сипаттады. 
1930-1939 жылдары археолог О.А.Кривцова-Гракова Қостанай маңындағы Алексеевка тұрағы мен обасына қазба жұмысын жүргiздi. Андронов мәдениетінің тұрағы мен обасын алғаш рет комплексті қазу қола дәуірі тайпаларының тұрмысы , шаруашылығы және дiни көзқарастары туралы мәліметтерді толықтырды.[6]. 
Осы жылдары Қазақстанның ғылыми ұйымдарының қызметi де жанданды. Ескерткіштерді тіркеу, кездейсоқ табылған заттар мен кішігірім қазбаларды есепке алумен Қазақстанның Орталық Мұражайы айналысты. 
Нәтижелерді талқылау. 30 жылдарда жүргізілген археологиялық жұмыстар арасында Материалды мәдениет тарихы институты мен Ғылым Академиясының Қазақстан филиалы бірігіп ұйымдастырған А.Н.Бернштам бастаған Жетісу мен Оңтүстік Қазақстанды зерттеу экспедициясы үлкен рольге ие. Оны А.Н.Бернштам бастады, құрамында ТАЭИ қызметкерлері Е.И.Агеева, Г.И.Пацевич және А.Г.Максимова кірді. Александр Натанович Бернштам (1910-1956) көрнекті археолог, шығыстанушы. 1910 жылы 1-қазанда Керч қаласында дүниеге келген. 1931 жылы Ленинград мемлекеттік университетінің этнография бөлімін бітіріп шығады. Шығармашылық еңбегін бастасымен-ақ ғылым жолына түседі. Оның ұстанған саласы Орта және Орталық Азияның археологиясы мен тарихы болды. Қазақстанның ежелгі және ерте орта ғасырлардағы тарихын зерттеуде көптеген жаңалықтар ашты. Жетісудағы отырықшы елді мекендердің хронологиялық шеңберін анықтады.1936-1939 ж.ж. Таразда оның басшылығымен жүргізілген қазба жұмыстары деректерінің нәтижесінде осы аймақтағы қалалар мен қалалық елді мекендердің даму сипаты анықталды. 
Экспедиция зерттеуінің орталығы Отырар оазисі, Сырдарияның орта ағысындағы қалалар мен қоныстарды және Қаратау баурайы болды. Төрт далалық маусымда (1936-1940 жж) Жетісу археологиялық экспедициясы кең түрде барлау жұмысын және бірнеше қалашықтарға қазба жүргізді. Ортағасырлық Тараз қалашығында жүргізілген кең масштабты қазбалар және оның округіндегі ескерткіштерді зерттеу нәтижесінде осы аудан археологиялық материалдарын периодизациялау ұсынылды, қала дамуының негізгі этаптары айқындалды, қала аймағының құрылу жолы анықталды. 
А.Н.Бернштам мақалаларында тек жаңа мәліметтер ғана жарияланып қойған жоқ, сонымен қатар тарихи топография, қала жіне оның тарихи-мәдени байланысының салынуы, Қазақстанның оңтүстігі мен Жетісудың көшпелі және отырықшы тайпаларының өзара қатынасы, ортағасырлық қала тарихының маңызды проблемалары аздап шешімін тапты. 
Тараз мәдениетін және Жетісудың оңтүстік-батыс бөлігінің қалаларын зерттеуде 1938 жылы құрылған Жамбыл археологиялық пункті және Жамбыл облыстық музейі айқындалған роль атқарды. 
1940 жылы Қарағанды облыстық өлкетану музейінің экспедициясы Нұра өзенінің сол жағалауындағы Бесоба ауылында археологиялық барлау жұмыстарын жүргізді.   
Сөзді ұсынылып отырған тақырыптың көне тарихқа карасты баскадай ғылыми мәселелерден өзіндік ерекшелігі бар екендігін атап өтуден бастаған дұрыс. Археологиялық кезендеменің "ерте темір дәуірі” аталатын бөлігімен сәйкесетін сақ дәуірі (б-з.б.7-3 ғғ.) туралы ғылымда да, көпшілік әдебиетте де аз жазылған жоқ. Оқырман мемлекеттiн елтаңбасына негіз болған "Алтын адамды", осы археологиялык жаңалықтың әсерімен жазылған "Томирис романын, сондай-ак, парсы сак карым-катынастары, сактар жайлы басқадай зерттеулер мен аңыз әфсаналық мағлұматтарды білмейді емес. Таза археология ғылымыны ұғымдық аумағында да сак дәуiрiн зерттеу аса зор маңызы бар іргелі салаға жатады. Скиф сак археологиясынын калыптасу тарихы бірнеше ғасырларды камтиды және осы мерзiм iшiнде оның өз дерекнамалық қоры мен тарихнамасы, күрделі әдістемелік жүйесі мен атаулық аппараты қалыптасқан. Скиф пен сак ескерткіштерінің арасын алык жатқанын ескерсек, бұл - ең алдымен евразиялық ғылым. Мұны үлкен тұтас құрылым ретінде көз алдымызға елестетсек, осының бір құрамдас бөлігін Қазақстандағы сак археологиясы алып жатыр. Осы уақытқа дейінгі берген нәтижелеріне қарағанда, сөз жоқ, өте беделді, ірі құрамдас бөлік деп сақ көтеріп отырған такырыбымыздың ерекшелiгi скиф - сак археологиясында қалыптасқан негізгі бағыттардан шығады. Турасын айтканда, скиф - сак археологиясы ең алдымен жерлеу ескерткіштерін, яғни көне обаларды зерттейтін сала ретiнде белгілі. Обалардан алынатын деректер негізінде атақты “аң стилін”, қару-жарақты, ат әбзелдерін зерттеу ерекше маңызды ғылыми бағыттар ретінде қалыптасқан. Міне осыларға көне идеология мәселелерін, жерлеу ғұрпын қоссак, скиф сак археологиясының жалпы мазмұны келіп шығады.  
Ұзақ уақыт бойы назардан тыс калып келе жатқан, әлі жеке бағыт болып қалыптаспаған тақырыптардың бірі - сактардын коныс-мекендерін зерттеу мәселелесі. 
Ерте темір дәуірінің оба ескерткіштерін кеңінен зерттеу Ресей империясы көлемінде 18-ші ғ. ортасына карай көңіл бөліне бастады. Ғылыми қызығушылық Қара теңіздің солтүстiгiндегi (Украина) скифтердің Каменское, Бельское сиякты iрi калалық мекендеріне байланысты туындады және зерттеулер бірте-бірте қарапайым коныстарды iздеуге ауысты. Казiр бул өлкелерде калалармен бiрге көптеген скиф коныстары да белгілі болып отыр. Евразияның шығыс аумағында сак коныстарын зерттеу мәселесіне келсек, тек Алтай өлкесінде ғана бұл тақырып дәйекті түрде қолға алынып отыр. Барнаулдық ғалым П.Шульганын мәлімдеуіне қарағанда, мұнда коныстык жәдігерлерді зерттеу 1980-ші жылдардан басталады және осы уақыт арасында ондаған нысандар тiркелген. Орал мен Еділ, Енисей, Монголия өлкелерiнде скиф-сак дәуiрiнiн коныстары әлі күнге дейін беймәлім қалуда. 
Қазақстан ғылымына сақ қоныстарын зерттеу ісі жаңа басталып келеді деуге болады. Жетісу жерінде К.Ақышевтың ізденістері нәтижесінде ашылған үйсін дәуірінің қоныстары 1960-шы жылдардан белгілі болатын.Соңғы бірнеше жыл көлемінде К.Байпақовтың тобы Жетісуда үйсін дәуірі ғана емес, одан ертерек уақытқа, яғни сақ дәуіріне қарасты көптеген қонысты ашты, олардың бірнешеуінде қысқаша қазбалар жүргізді. 
Қазақстанның басқа өлкелерінде сақ қоныстарын іздеп табу, оларды зерттеу мәселелері тек Орталық Қазақстан аумағында қолға алынуда. Мұнда алғаш рет тақырып 2001 ж. Күн тәртібіне қойылып, екі жылдың яғни 2001-2002 жж. Далалық маусымында барлығы 21 сақ дәуіріне қарасты қоныс табылды. Оның өзінде барлау жұмыстары әзірше мүлдем шағын аумақты қамтып отырғанын ескертуіміз керек. Атап айтқанда, осы 21 қоныс Қарағанды облысының бір ғана Қарқаралы ауданының тек 2 елді мекенінің маңынан ашылып отыр. Бұл ескерткіштердің орналасу ерекшеліктерін ескеретін болсақ, болашақта Орталық Қазақстанның таулы өлкелерінде оларды  жүздеп санауымыз әбден мүмкін. 
Тіркелген қоныстардың 16-сы Едірей ауылы маңында орналасқан, қалған бесеуі Нұркен ауылының төңірегінде ашылды. Олардың үшеуінде, атап айтсақ Керегетас-2 (Едірейде), Сарыбуйрат, Түйетас (бұлар Нұркен ауылы маңында) қоныстарында қазба жұмыстары жүргізілді. Қазбалар барысында үйлердің планиграфиясы, стратиграфиялық қабаттар анықталды, құрылыс техникасының ерекшеліктері зерттелді. Табылған заттай деректер қатарында қыш ыдыс фрагменттері, тастан жасалған кетпендер мен келілер, т.б. құралдар бар. 
Қарқаралыдағы сақ қоныстарының әзірше алғашқы дерекнамалық қоры жинақталуда. Тақырыптың толық зерттелуі үшін әлі көптеген ізденістер жасалуы керегі сөзсіз. Сонымен қатар, қазіргі алынған деректердің өзі қоныстардың кейбір қызықты ерекшеліктерін ашуда. Көп жағынан сақ дәуірінің қоныстары өзінің алдындағы қола дәуірінің қоныстарынан өзгешеленіп, керісінше кейінгі қазақ уақытының қыстақ мекендеріне жақын. Бұл – Қарқаралыдағы сақ қоныстарының басты ерекшелігі дей аламыз. 
Аталып отырған өзгешеліктер сақ қоныстарының топографиясынан, яғни рельеф пен ландшафтық орналасу тәртібінен басталады. Қола дәуірі қоныстары ең алдымен жазықтағы өзен жағалауында орналасады, тауға көп жақындамайды, жақындаған күнде де осы жерде алдымен өзен ағуы шарт. Бұл олардың айнымас белгісі. Сақ қоныстары болса, жазықтағы өзен бойларында мүлдем орын теппеген. Керісінше, тіркелген қоныстардың барлығы өзендерден алшақ таудың шығыс оңтүстік-шығыс тарапындағы ықтасын әрі күншуақты беткейлерінде, өзен мен автомобиль жолдарынан анағұрлым биік деңгейлерде орналасқан.[7]. 
Дәл осы топографиялық бағыттар дәстүрлі қазақ қыстақтарына өте-мөте тән. Жалпы, табылған сақ қоныстарының тұрған жерінде үнемі қазақ қыстақтары көршілес орналасады. Нұркен ауылы маңындағы қазіргі қыстақтар өмірінен біз аталмыш топографиялық ерекшеліктердің мәнін ашатын, себептеріне қарағанда Арқаның қатал ауа-райынан келіп шығатын екі жағдайды анықтадық. Біріншіден, Арқадан үнемі жел батыстан соғады десек, таудың шығыс, оңтүстік-шығыс беткейі расында да ықтасын, табиғи ықтырма. Қолдан жасалған ықтырманы қыстауға кешеуілдеп қалған жағдайда қазақ жазықта қолдануға мәжбүр болған (Абайда: «ерте барсам жерімді жеп қоям деп, ықтырмамен күзеуде отырар бай»). Және де бұл биік әрі күнес беткейлерде қар жазыққа қарағанда әлдеқайда аз тоқтайды, ал жазғытұрым болса ерте кетеді. Екіншіден, таудың беткейлерінде қардың аз тоқтауы себепті қыстақтағылар малды қыста биікте жайып шыға алады. 
Үйлердің планиграфиясы мен құрылыс техникасы бойынша да сақ қоныстары қазақ қыстақтарына жақындайды. 
Қола дәуірі қоныстарының жертөле типтес тұрғын үйлері мен шаруашылық құрылыстары жекелеп орналасады да, қоныстың аумағына неғұрлым жақсырақ ажыратылады. Сақ қоныстары болса, мұндағы әр үй тұтас, күрделі усадьбалық комплексті құрап тұрады. Әсіресе, Сарыбуйрат қонысынан байқағанымыз, адам мекендеген жылы үй деп саналған бөлмелерді айнала, оларға жабыстыра салынған көптеген шаруашылық құрылыстары, түрлі дәліздер бар. Жылы үйді түрлі қоралармен, шошаламен тіркестіре салу Арқадағы қазақ қыстауының бір белгісіне жатады. Мұның мәні тағы да суық пен желден қорғану, үй ішіндегі жылуды сақтаудан шығады. 
Осындай ерекшеліктеріне қарағанда сақ дәуіріне қарай Арқа жерінде (Қазақстанда) әлдеқандай климаттық өзгерістер орын алған. Қола дәуіріне қарағанда күн суи түскен. Бұл ертеректен ғалымдар арасында айтылып келе жатқан пікір. 
Сақ қоныстарының іргесі тастан қаланған. Негізгі қолданылған техникасына келсек, ол да кейінгі кезеңге ұқсас-екі қатар қаланған немесе тігінен орнатылған үлкен тастардың арасы ұсақ таспен толтырылады. Мұндай әдісті қазақ қыстауларының қирандыларынан үнемі кездестіріп отырдық. 
Заттай деректер арасында қыш ыдыстан басқа тас кетпендердің табылуының үлкен ғылыми мағынасы бар. Бұл құралдар мен жер қопсытылады. Яғни, сақ қоныстарында мал шаруашылығымен қатар, егіншілікпен де шұғылданған қауымның өмір сүргені дәлелденіп отыр. 
Зерттелу нәтижесі. Археологиялық зерттеулер көптің күшімен, мол қаржыландырумен, қалыптасқан дәстүрмен, ғалымдардың арасында белгіленген бір жора жолмен жүзеге асып отырады. Жас зерттеушінің бірден жаңалық аштым деп айқайлауы орынсыз болады. Ол, ол ма: қалыптасқан ғылымның өзі басқа бір салада зерттеулерін ыңғайлап, енді архологиялық зертеулерге кіріскенде, жасынан қазба жұмыстарына қатысқандардың оны археолг деп мойындауы екі талай. Архологтар арасында да әр саладағыдай белгілі бір адам туралы «ол сондай» деген қалыптасқан стереотип, «ол археолг емес» бөтенсіген ұғымда болды.  
2000 жылдан бері Қазақстан археологтары әртүрлі ірі халықаралық жобаларға қатысып келеді. Олардың бірі халықаралық ЮНЕСКО – Қазақстан – Жапония «Отырар қаласы мен Отырар алқабы ескерткіштерін қорғау мен сақтау (2001-2004жж.) жобасы болды. Жобаны орындау үшін Англия, Германия, Жапония, Италия, Қазақстанның тарихи-мәдени мұраны сақтау саласындағы халықаралық мамандар тартылып, жұмыс жүргізіліп жатыр.  
Қазіргі күнде Ә. Марғұланның ғылыми еңбектерінің арқасында сақтар мәдениеті андорн мәдениетінің заңды жалғасы екендігінде толық дәлелденсе, бұл екі мәдениеттің арқасында Беғазы–Дәндібай мәдениеттінің дәнекерлік рөлі атқарғандығы ғылыми тұрғыда негізделді.  
Ғұлама ғалым қазақ даласында метталургияның  даму тарихынада көп көңіл бөліп, ежелгі метталургияның көптеген ескерткіштерін ашты және сипаттамысын берді.  
Қола дәуірінен  беріқарай келе жатқан тағы бір ескерткіштер тобы, су қоймалары – тоғандар, Ә.Х. Марғұлан еңбектерінде ерекше орын алған көктемгі су тез сарқылатын далада егін салуға мүмкіндік беретін бұл құрлыстардың маңызы зор. Қарапайым адам мүлдем көңіл аудармайтын жер бетінде нобай ғана сақталған бұл тоғандарды тайып, зерттеп, жобасын сызып алу тек Ә.Х.Марғұлан сияқты қазақ даласын алақандай оқи білетін, аңғарымпаз кісінің ғана қолынан келеді. Ол кісі онннан аса тоғандардың  сипаттамасын жасады.  
Ә.Х.Марғұлан «мұртты қорғандарды» зертеушіліедің алғашқылардың бірі деумізге оның басшылығымен  1946 ж. археологиялық экспедисияның есебі ретінде жазған мақаласы дәлел бола алады. Осы мақалаларды алдыға тарта отырып зерттеу жұмысымның ізденуін шитата түскендей.  
Сары-Арқадағы сақтардың өнер туындылары, дүниетанымын көрсететін тасбетіндегі суреттердің ірі тобын, Ә.Х. Марғұлан Байқоңыр, Бұлантты бойынан, Теректі әулие бұлағының басындағы тауларды тауып зерттеген.  
Ә. Марғұлан қазақ жеріндегі тас мүсіндерді де ғылыми тұрғыда түбегейлі зерттеген. Ол тас мүсіндерді тауып, көзімен көріп болжап, қолымен ұстап, ғылыми тұжырым жасады. Солай енді ескерткіштер қазақ халқының көне замандарда осы өңірді мекендеген атабабаларының мүрасы екендігі ғылыми тұрғыда дәлелдеп берді. Сыртқы құрлысы бойынша тас мүсіндер екі түрде кездеседі; бір тобы граниттен жасалған төрт бұрышты тас шарбақтың  күншығыс жиегінде, екінші тобы үйген тас обалардың күншығыс  жақ етегінде.  
Академик ғалымның тағы бір басты көңіл бөлген мәселесі Орта ғасырдағы тасқа жазылған таңбалар сыры. Ол өзінің «Тамғалы тас сырын ашуға тырысты.  
Мыржық қонысынан әртүрлі категориядағы тастан, сүйектен, және саздан жасалған еңбек құралдары табылды, олар үй шаруашылығында, оның ішінде металлургияда кеңінен қолданыылған трасологиялық талдау нәтижелерін көріп отырмыз. Қола дәуіріндегі қоныстардан табылған материалдардың ішінде қыш ыдыстардан кейінгі тастан жасалған еңбек құралдары екінші орында тұрады. Әсіресе соның ішінде руданы басқа минералдардан бөлуге балқытуға және ұсақтауға арналған тас құралдары ерекше орын алады. Бұл топтағы тас құралдары жайлы жан-жақты мәлімет алуда археологиялық трасология және құрал бетіндегі сызықтардың зерттеу әдісі көп көмек көрсетті. Құралдардың шаруашылықтағы қызметін талдаулар, салыстырмалы талдау мен трасология негізінде анықталды.  
Қорытынды. Қорыта келгенде , тас ғасыры адамзат тарихының бастауы болса , ал қола ғасыры мен темір ғасыры – адамзат дамуындағы жаңа баспалдақтар сатысы десекте болады. Оның прогресс жолындағы ерекше қадамы дүниежүзілік мәдениеттің ірге тасының қалануына тікелей әсер етті. 
Қоғамдық даму барысында өнердің сан-саласы жетіліп, жаңа мазмұнға ие болды, металл өндірісінің әдістері одан әрі жеңілденіп әрі жетіліп “экономика” және “мәдениет” деген үлкен салаларға ұласты. 
Адамзат баласының даму жолындағы қадамының әрбір сатысында туындаған баға жетпес тамаша өнер туындысының болашақ ұрпаққа мәдени мұра болып қала береді . 
Адамзат даналығы мен кеменгерлігінің арқасында мәдениет жаңа сатыға көтерілді.  
Дәуірлер ағымындағы бұл мәдени байланыстар – адамзат тіршілігінің  басты мән-мағынасына айналды.