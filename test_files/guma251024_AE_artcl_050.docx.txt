ОРТАҒАСЫРЛЫҚ САУРАН ҚАЛАЖҰРТЫНЫҢ ЗЕРТТЕЛУ ТАРИХЫ




Тағылымы терең тарих қойнауында жатқан ескерткіштеріміз зерттелу деңгейі жоғары болса да, оларды келешек ұрпаққа сақтап қалу, насихаттау жұмыстарының төмен болуы, жаһандану заманындағы басты проблемалық тақырыптың біріне айналып отыр. Осы мақсатпен біз ғылыми мақаламызда төл тарихымыздың куәсі, мәдениетіміздің бет бейнесіне айналған көне Сауран қаласының тарихына және зерттелу тарихын қолға ала отырып, аталмыш қалада Ресей патшалығы тұсында, Кеңес Өкіметі тұсында және еліміздің тәуелсіздікке қол жеткізгеннен кейінгі уақыттарда жүргізілген зерттеулерді қарастырдық. Бүгінгі күнге дейін сақталып келген Сауран қаласын, болашаққа аманат етіліп жеткізу біздің міндетіміз. Себебі терең тарихымыз бен көне мұрамыз арқылы өскелең ұрпақтың рухты болуына негіз қалыптастыра аламыз. Тарихи мұрамызды зерттей отыра, тарихи сананы ояту біздің міндетіміз.  
Зерттеу барыснда біз, Сауран қаласының кезеңдер бойынша зерттеулерді нақтылауды мақсат етіп қойдық: 
* Ортағасырлық Сауран қалажұртының Патшалық Ресей тұсындағы археологиялық зерттеулердің маңызы мен нәтижесін анықтау; 
* Сауран қаласында Кеңес Үкіметі кезеңінде жүргізілген археологиялық қазба жұмыстары мен нақты жетістіктерін анықтау; 
* Еліміз тәуелсіздік алғаннан кейінгі отандық тарихшы, археологтардың Сауран қаласы жайында жазған ғылыми еңбектері мен зерттеулеріне талдау жасап, жас тарихшыға не бере алатынын анықтау. 
Ортағасрлық Сауран қаласы – Сырдария(Сейхун) өзенінің орта ағысында орналасқан сауда және экономикалық тұрғыдан өзіндік бір маңызға ие болған ортағасырлық қалашық. Қаланың тарихы бәйтеректің тамырындай өте тереңде. Терең тарихын зерттеудің бастауы болған Патшалық Ресей кезеңнен бүгінгі күнімізге дейінгі қалада жүргізілген археологиялық зерттеулерді нақтылап, бір сарынға салып жинақтауды жөн көрдік. Осы мақсатта Сауран қаласының зерттелу тарихын белгілі үш кезең бойынша қарастырып отырмыз. Бірінші кезең: Сауран қаласының Патшалық Ресей тұсындағы зерттеу жұмыстары. Екінші кезең: Кеңес Үкіметі тұсындағы зерттеу жұмыстары. Үшінші кезең: Тәуелсіздік алғаннан кейінгі бүгінгі күнге дейінгі зерттеу жұмыстары, деп үш кезеңге бөліп қарастырдық.  
Дамыған ортағасырда саяси-экономикалық маңызды қалалардың бірі болған Сауран қалажұртының алғашқы археологиялық зерттеу және барлау жұмыстары ХІХ ғасырдың ІІ-ші жартысында яғни, Патшалық Ресей тұсында бастау алды. Ортағасырлық қала аймағы жайында ең алғаш орыстың зерттеуші - ғалымдары П.И. Лерх, Г.И. Пашино, А.П. Федченко және М.К. Приоровтың естеліктері мен қол жазбаларында кездеседі. 
Көне шаһардағы алғашқы зерттеу жұмыстарының бастауы, ХІХ ғасырдың ІІ жартысында археология ғылымына әуесқойларының бастаумен құрылған «Түркістан үйірмесінің» негізінде зерттеу бастау алды. Алайда, қала жайында қазақ жеріне XVIII ғасырдың соңында келген П.И. Рычков өзінің «Топография Оренбургской губернии 1762 г.» атты еңбегінде Сауран қаласының толық құрылысы мен сұлбасын сипаттап жазбаса да Түркістан, Отырар, Сауран шаһарларының орналасқан жерін атап өтеді[1,18]. 
1866. жылдың тамыз айында орыс географы, шығыстанушы А.К. Гейнс Түркістан шаһарынан өтіп, Сауранға келеді. А.К. Гейнс Түркістан қаласын қалмақтар жаулап алғаннан кейін, аймақтағы маңызды қалалардың бірі Сауранды да алды. Сауран қаласы, басқа кенттерден қарағанда ең көнелерінің бірі. Қаланың жеті қабат қабырғасы мен биік әрі берік бекінісіне арқа сүйеген халықты, қалмақ әскерлері басып кіріп қаланың ішін ойран-топан еткен. Қалмақ соғысының соңында қала тұрғындарының көпшілігі көшіп кеткен. Сол сұрапыл соғыстан бері қала қаңырап, жәй ғана қирандылары ғана қалған. Біз тоқтаған киіз үйдің жанында үлкен арық бар, суы мөлдір бұлақтай тұп-тұнық. Оның сымдары үшін Саураннан қалған суару жұмыстарының бір бөлігі қолданылған. «Елестеткендей қаланың биік қабырғалары бар, қабырғалар кірпіштермен тұрғызылған. Алайда, қаланың қабырғаларының көп бөлігі қираған және табиғи жағдайға байланысты күн мен жауынның әсерінен қирауға ұшыраған.» деп жазып келтіреді[2, 263-266]. 
Бекіністің діңдеріне жантақ шөптер өсіп кеткен және үстінен кей жерлерінен қабырғалар мен бекініс ішіндегі қорғаныс орындары көрінеді. Қаланың ортасында көптеген көрінетін төбелерді көресіз қорғандарды мүмкін, қирағаннан пайда болған үйлер мен олардың үстінде екі биік, жіңішке және жақсы сақталған мұнаралар жойылған мешіттер. Мұнаралар өте қызықты, екеуі де дәл сымға сүйене отырып, әрең тұрғандай. Үлкен кірпіштер қирап, мұнараның астыңғы бөлігінде қалған. Капительдері өте ерекше және өте әдемі. Ол бұрыштармен ашылған кірпіштен тұрады төменгі қатардағы екі кірпіштің бұрыштарында қалған аралықтардың үстінде. Бағандар толығымен түзу емес, бірақ грек үлгісіндегі бұрыштар іспетті жасалған. Бір капительдің үстінде мұнара баған одан әрі қарай жүре берсек муаззинге (азан шақырушы) арналған шығатын есік орналасқан. Дәл осындай мұнаралар басқа ғимараттар алдында бар еді, бірақ ол төрт жыл бұрын құлады. Капительдің астында әдемі көк жылтыратылған кірпіштен (жапысрмадан) жасалған безендірулер сақталған. Бағанадағы ашық түстес жолақтардың қалдықтарына қарап, мешіттің басты ғимараттары кіші және төменгі мұнаралар деп қарастыруға болады. Мұнараның саз кірпіштен жасалған спираль тәріздес баспалдақтары жақсы сақталған. Мұнараның үстінен ашық кең даланы, бүкіл жазық тауларды көруге болады. Қабырғаның үстінгі бөлігіне шығып қаланы толығымен көруге болады таулар, қалада кезінде қолданылынған арық іздері, қирауға жеткен қоршаулар, көптеген үйлер мен ғимараттардың орындарын байқауға болады. Қала ішінен бірнеше құманан жасалған тас плиталармен қапталған құдықтар кездестіруге болады. Қираған үйінділер ішінде қыш құмыралар және ыдыстардың қиранды қалдықтары кездеседі. Қала аймағында толығымен қазба жұмыстарын жүргізбеседе, зерттеуге еріп келген жұмысшылар қала маңында бірнеше жерде қазба жұмыстарын жүргізді. Шамамен төрт сағат ішінде, жұмысшылар екі шұңқыр қазып үлкегерген. Әр шұңқырдың тереңдігі шамамен 1 сажен (2,13см), қазба барысында көзге түсетіндей көрінерлік дүние табыла қоймады. Шамамен көлемі 26х67 см болатын күйдірілген кірпіш қалдықтарын жолықтырдық, көп уақыт өткеніне қарамастан қазылып алынған кірпіштің сақталу дәрежесі жоғары деңгейде, яғни қатты әрі берік күйінде қалған табылған кірпіштермен қоса ыдыс қирандылары, саздан жасалған көзелер мен металл кенішінің қалдықтары, көп көлемде көмірдің қалынтыларын табылған. Гейнстің пікірінше «Қазбадан табылған көмір қалынтылары – үлкен көлемде болған өрт салдарынан пайда болған» деген, өзінің тұжырымын жасаған. Гейнс қаланың барлық дерлік аймағына барлап шықты. Қаланы үздіксіз аралап таулы – қырларын, арықтарды және ойықтарды кездестірдік, бұл аймақта егістік болған болса керек алайда егістікті су шайып кеткен болуы әбден мүмкін. Әрбір егістіктің ортасында қандай да бір құрылыс нысанының қиранды іздері бар. Зерттеушінің тұжырымы бойынша, тауға дейінгі аралықта созылып жатқан қирауға жеткен ғимараттар қала маңындағы саяжайлар мен қала маңындағы елдімекендеге тиесілі болуы мүмкін. Өңделген жердің көлемі мен ауқымына қарап, бұл аймақта басым көпшілігі отырықшы шарауашылықпен айналысқанына айғақ бола алады. Қала ішінде емес, маңының өзінде егіншілік алқаптарының ауқымды болуы бұл жер өз кезегінде «керемет гүлденген қала» болғандығына дәлел бола алады. Көне шаһар ішіндегі діни ғимараттардың бірі мешіт құрылысының қалдықтарын кездестірген зерттеуші, жай ғана қирандылардың өзне қарай отыра мешіт өз кезегінде кермет құрылыс нысаны болғанын кесіп айтты. Сонымен қоса, мешіт құрылысының кермет болуы қаланы мекендеген халықтың бай болғандығына дәлел бола алады. Соның арқасында, кезінде тіршілігі қайнап жатқан шаһар болған, бүгінде тымырап бос қалған қала қирау үстінде. Кезінде Ұлы Жібек Жолы бойында саяси – экономикалық маңызды қалалардың бірі болған – Сауран, бүгінде қирандылар мен қоқыстарға толып жатыр. Тіпті, кебір жерлерінде адам жерленген мазарлар кездестіруге болады. Мазар тастарында түсініксіз жазулар жазылған. Осылайша қала аймағында өзіндік барлау жұмыстарын жүргізген Гейнс әрі қарайғы өзінің зерттеу жұмыстарын Түркістан қаласына қарай бағыттаған[2, 263-266]. Генйнстің келтірген бұл жазба дерегі Сауран қаласының біздің күнімізге жетпей қалған сұлбасын анықтауға және қаланың архитектуралық құрылымының ерекшелігін анықтауға мүмкіндік беретін еңбектірдің біріне жатқыза аламыз 
1867. жылы Патшалық Ресейдің Археологиялық комиссияның шешімімен Түркістан өлкесіндегі және Сырдария өзенінің бойындағы көне археологиялық ескерткіштерге барлау және зерттеу жұмытарын жүргізу мақсатында революцияға дейінгі орыс зерттеушісі  П.И. Лерх барлау жұмыстарын жүргізді[3,93]. 
Шығыстанушы, археолог П.И. Лерх өзінің «Археологическая поездка в Туркестанский край» атты жазба еңбегінде «Түркістан қаласына 50 шақырым жерде ескі Сауран немесе Сабран қаласына тоқталып, қаланың қабырғалары мен бекіністерінің қирандылары сақталған. Барлау жұмыстары қаланың солтүстік-батыс және оңтүстік-шығыс бекіністерінің маңайларында жүргізілді. Қазба жүргізу үшін жұмыс күшінің аз болуы, бекініс ішіндегі қазба жұмыстары ауқымды болмады. Мұнара айналасында жердің үстіңгі қабатының 14,9 м аралықта қазба жұмыстары жүргізілді. Осы мұнара маңында 4,8 м қашықтықта 1867 жылдың көктемінде қирауға ұшыраған мұнара қалдықтары бар. Мұнараның құрылысы берік болғанына қарамастан. қирау қауіпі бар. Оған себеп, Қырғыздар (Қазақтар) мұнараның төменгі бөлігіндегі кірпіштерін мазарларды қоршап қою, үй салу мақсатында пайдаланды. Екі мұнарада медресенің кіреберіс бөлігінде орналасқан[4,8] бетіне түсіреді. Қалада жүргізілген зерттеу барлау жұмыстарымен шектеліп қалды. П.И. Лерх өзінің аталмыз зерттеулерінің барысында жазылған еңбекте Сауран қаласының тарихы алғаш рет қағаз бетіне түсірілген болатын. Сонымен қоса, қала маңында барлау жұмыстарымен шектеліп қалмай аймақта алғашқы қазба жұмыстарын бастаған болатын. 
Орыс шығыстанушысы П.И. Пашино Сауран қаласы жайында өзінің Қазақстан аймағына жасаған саяхаттары негізінде 1868 жылы «Туркестанский край в 1966 году» атты жазба деректерінде Сауран қаласының қирандылары мен қалдықтары жайында және халық аузынан шыққан аңыздарды қағаз беттеріне түсірді. Ол өзінің еңбегінде «Біздің келесі аялдамамыз Сауран қаласы болды бұл жерге біз түнде келдік, сол үшін Сауран қирандыларын нақты қарай алмадым. Бірақ, Сауран қаласының қиранды орнын қайтар жолда көруге мүмкіндік туды. Сауран қаласы шамамен 21-22 верст(шақырым) алып жатыр, қала қабырғамен қоршалған, пішіні ромбы тәріздес төрт бұрышты. Қала іші түрлі тікенектер мен жабайы шөптерге толып қалған және қала қабырғалары қираған. Бекіністің ішкі бөлігінің көпшілік бөлігі қоқыстар мен қалдықтарға толтырылған, қоқыстардың арасында көбінесе қыш ыдыстардың сынықтары мен бірнеше өңделген темір кенінің қалдықтары анықталып отыр. Қаланың орталық бөлігінде үлкен екі мұнара орналасқан. Мұнаралар бір-бірінен 3 сажень (548,64 см) арақашықтықта орналасқан. Жерден 15 сажень биік жерде, диаметрі 6 аршын (4,2672м). Мұнараның 200 жуығы күйдірілген кірпіштен жасалған. Екі мұнара ішінде спираль тәрізді текпешек тұрғызылған. Екі мұнараның біреуінің жоғарғы бөлігі қиратылыған ал, екінші мұнараға келетін болсақ мұнара өзінің құрылысын сақтап қалған. Осы мұнараның мойын жағы, яғни жоғарғы бөлігі көк түстес алтын жапсырмаламен әшекейленген. Мүмкін бұл безендірулер қандайда бір жазуды білдіреді. Мұнараның жанында шұңқырға ұқсайтын іші тастармен өрілген құдық орналасқан» - деп[5,59-60]. Сауран қаласына өзінің алғашқы барлау жұмыстарын жүргізді. 
Шығыстанушы Вельяминов-Зернов «Географиялық қоғамның жазбалары» атты жарияланған мақалаларының бірінде, «Бұл, Отырар қаласының қирандылары болуы мүмкін деп болжам жасады. Жоғары айтып өткен болжамға қарсы шығатын халық әңгімелерінің бірінде «Қырғыздардың айтуынша (Қазақтар) бұл өте ежелгі қала және қала атауы Сауран батырдың құрметіне берілген. Аңыз бойынша Сауран батыр қаладан бес рет айрылып, қайта қайтарып алған. Тағы бір дерек айтар болсақ, Сауран қаласы керуен жолдары тоқтайтын аялдамалардың бірі. Сауран Қызыл Құмның шығыс шетіндегі Ақмешіт пен Бұқараға дейінгі керуендер аяладайтын көне қалалардың бірі. Халық сөзіне сүйенетін болсақ, Сауран атауы, айналасы жайылымға толы, жақсы қоршалған, аттар қоныстандырылған бекіністерге берілген[2,60]. Ортағасырлық қалаға алғаш барған саяхатшылар мен зерттеушілер осы сынды ақпараттарға қанық болды. Сауран қаласындағы алғашқы зерттеу жұмыстары осымен шектеліп қалмады. Қаланың керемет көркемделген, ғажайып күмбездері жайында ХІХ ғасырда өмір сүрген орыс жазушысы В.М. Флоринскийдің жазбаларынан жолықтыра аламыз. Ол өзінің жазбасында «Ертедегі Жетісу жерінде орналасқан Бурана күмбезімен салыстыра отыра, ерте Сауран қаласының құпияға толы қала күмбездерінің құрылысын көрсетеміз. Көне шаһар күмбезін сипаттау барында жазушы, аман қалған күмбездің ұзындығы 3 м және оның жанында шамамен 4 м жерде халық сөзіне сенсек 1877 кейде 1867 жылы қирауға ұшыраған күмбез қалдықтары байқалады. Сақталып қалған күмбездің діңіне жасалған қазба жұмысын жүргізген кезінде қабырғасынаң түбіне дейін 50см екендігін анықтап, өзінің жазба дәптеріне түсірді. Қала күмбезінің сипатталған бейнесі 1866 жылы М.К. Приоровтың түсірген сұлбасын Пашино өзінің «Туркестанский край в 1866 г.» атты еңбегінде аты әйгілі Сауран күмбезінің фотосуретін кітаптың 63-ші парағында көрсетілген. Жоғарыда айтып өткен 1866 – 1867 жылдары Түркістн жеріне саяхат әрі зерттеу жұмыстарын жүргізген П.И. Лерх өзінің жазбалар жинағыда ғимарат құрылысы XVI ғасырда салынған деп шешім шығарады, оған себеп «Чудеса происшествий» деп аталатын парсы шығармасындағы мына бір екі шумақ сөз түрткі болды. Ол, «Саброн медресесінің құрылысы Шайбани Убайдулла шахтың құзырымен салынған» [6,94], деген шумақтар жоғырдағы шешімді шығаруға себеп болды. 
П.И. Лерхтің археологиялық зерттеуінің есептеріне қарап, шығыстанушы-археологтың Шығыс елдерінің тарихын жақы меңгергеніне қанық бола аламыз. Анықтау барысында Сейхун өзенінің бойындағы қалалардың көпшілігі ел арасындағы қақтығыс нәтижесінде емес, қала тұрғындарының басқа аймақтарға көшіп кетуі өзіндің әсерін тигізді деп, 1896 жылы өзінің ойын білдірді. Ғалым Сейхун өзінінің бойындағы қалалардың Шыңғысқанның қарулы соққысынан зардап шеккен қалаларды анықтады. Бұл жасалған тұжырымдарды да уақыт өте келе басқа зерттеушілер де мойындады, сонымен қоса археолог мамандар бұл жағдайды ғылыми тұрғыдан да дәлелдеп берді. Мысалы ретінде айтатын болсақ Отырар, Сауран, Сығанақ және басқа қалалар шабуылдан зардап шеккен деп айта аламыз. П.И. Лерх Сауран және Сығанақ қалаларының көне шаһар болғаныдығына ас басты назар аударды. Автор өзінің жол жазбаларында археологиялық жәдігерлерге аса басты назар аударып қарады[7, 592]. 
Түркістан оазисінің 1867-1881 жылдар аралығындағы шаһар көне мәдени мирастарын зерттеген зерттеуші – ғалым, шығыстанушы А.Л. Кун, 1871 – 1872 жылдары Түркістан оазисіндегі түсірілген ескерткіштердің фото-суреттерін бірлестіре отыра 10-ға жуық альбом жарық көрген болатын. Жинақ «Түркістна альбомы» деген атаумен басылып шағарылды[8,271]. Аталмыш туындыда, қазіргі таңдағы Оңтүстік Қазақстан облысының тарихи аймақтары көрсетілген, оның ішінде Түркістан қаласынан 45 шақырым жерде орналасқан біздің ғылыми еңбегімізге негіз болып отырыған Сауран қаласының фото-суреті, Иқан, Испиджаб, Шымкент сонымен қоса, тарихи сәулет құрылыстарының бейнелері де кездеседі. Мысалы: Ахмет Ясауи, Рабиға Бегім, Қорқыт ата сынды архитектуралық құрылыс нысандары да кездеседі. 
Археология әуесқойлары үйірмесінің мүшесі Н. Веселовский 1887 жылы Сауран қаласы жайында тың ақпарат қалдырмасада, азда болса өзінің жол жазбасында қала жайында түсіргені бар екен. Ол «Қазалы және Ташкент жолында бірнеше қорғандар орналасқан» [9,226]. сонымен қоса Таш-Сауыт пен Сауран станцияларының аралығында бірнеше биік қорғандар орналасқан деп көрсетеді, қорғандардың көпшілігі Сауран қаласы жақта орналасқандығы жайында ақпарат беріп қаланың ХІХ ғасырдың соңғы ширегіндегі жаңдайна назар аударған болатын. 
В.А. Каллаурдың[10,81] 1900-1901 жылдар аралығында Сауран, Сейхун өзенінің аңғарын және Перовск уездінің басқа аймақтарын зерттеу барысында «қаланың барлық бөлігі дерлік қираған деп айтуға болады, оның ішінде бекіністер, қорғандар мен қорған маңындағы құрылыс ғимараттарын меңзеп отыр. 
Шығыстанушы, археолог-тарихшы Иосиф-Антуан Кастанье 1910 жылы өзінің «Древности Киргизской степи и Оренбургского края» атты ғылыми муындысы жарық көрді. 
Аталмыш еңбекте Орынбор өлкесі мен Қырғыз (Қазақ) даласынды ХІХ ғасырдың ІІ жартысынан бастап жүргізілген археологиялық зерттеулер жайында жазылады. Көрсетілген еңбекте Сауран шаһарында алғаш жүргізілген П.И. Лертің архологиялық зерттеулері мен  ХХ ғасырдың алғашқы кезеңіне дейінгі ғылыми зерттеулер келтірілген[11, 186-187]. Жалпы айтқанде Кастаньенің еңбегі революцияға дейінгі жүргізілген археологиялық зерттеу жұмыстарына қорытынды болды деп айта аламыз. 
Патшалық Ресй тұсындағы кезең, жүргізілген зерттеу жұмыстар Сауран қаласында ауқымды әрі нақты археологиялық қазба жұмыстары жүргізілмеген болатын. Алайда бұл кезең қала тарихын анықтауда маңызды рөлдердің бірін иемденді. Яғни, Сауран қаласының біздің күнімізге жетпей қалаған қала мұнарасының бейнесі алғаш қағаз бетіне түсіріліп, қазіргі таңда маңызды деректердің біріне айналып отыр. 
Сауран қаласында ғана емес, бүкіл Патшалық құрамындағы аймақтарда археологиялық зерттеулердің алғашқы кезеңі Кеңес Үкімет тұсындағы кезеңмен тікелей байланысты болды. Себебеі, Кеңес Одағы құрылғаннан кейін, ҚазКСР аймағында алғашқы, профессионалды ерхеологиялық зерттеу жұмыстары бастау алған болатын. 
ХХ ғасырдың алғашқы ширегінде болған тарихи кезеңді бөліп тұрған төңкерістен кейін ХХ ғасырдың 20 жылдары Санкт-Петербург қаласында Дәстүрлі мәдениет тарихы академиясы мен Ташкент қаласында Мұражай ісі және тарихи жәдігерлерлді қорғаумен айналысатын Түркістан комитеті бой көтерді. Құрылған ұйымның алғашқы жұмыстарның бірін орыстың археологі В.В.Бартольдтің ұсынысымен Орта Азияда жүргізілген археологиялық аумақтардың археологиялық картасын жасау көзделді. Осының нәтижесінде, тарихи жәдігерлерді зерттеу мен тіркеу, қорғау жұмыстары бастау алды[11,28]. 
Е.И. Агеева және Г.И. Пацевич 1947-1951 жылдар аралығында Оңтүстік Қазақстанда жүргізілген 5 жылдық археологиялық қазбалар жайында еңбек жазып шықты. Экспедиция тарих, археология және этнография Каз АКСР ғылыми зерттеу академиялық институтымен және Ленинград тарихи дәстүрлі мәдениет институтымен бірлесе жұмыс жасады. Аталмыш экспедицияның басшысы А.Н Бернштам болды. Оңтүстік Қазақстан археологиялық экспедициясы тарихи-археологиялық карта, сонымен қоса көне қалалар мен обалардың стратографиялық картасын жасауды мақсат етіп қойды[12, 5-6]. 
Ә.Х. Марғұлан 1948 жылы АҒЗИ Қаз КСР хабаршысында жарық көрген «Қазақстанды археологиялық тұрғыдан зерттеудің кейбір перспективалары» атты мақаласында археолог, Орта Азияда көшіп – қону шаруашылығын ұстанған түркі тайпаларының саяси-экономикалық маңызды болған, Ұлы Жібек жолы бойында орын тепкен Сырдария, Қуаңдария және Арыс сынды өзендердің жағалауларында орналасқан байырғы және ортағасырлық шаһарлар мен жәдігерлерді зерттеу, оның ішінде Сауран, Отырар, Сығанақ және Жанкент, Жетіасар, Жент шаһарларында археологиялық зерттеу жұмыстарын жүргізу керек, деп атап өтті 
[13,147]. 
Аталмыш экспедиция 1947 жылы А.Н. Бернштамының басшылығымен Оңтүстік Қазақстан Археологиялық Экспедициясы (ОҚАЭ) қазіргі Жамбыл облысы, Оңтүстік Қазақстан мен Арал маңында 1500 шақырымдай жол жүріп археологиялық барлау жұмыстарын жүргізді[13,147-148]. 
ОҚАЭ 1947 жылы Жамбыл – Тамды – Қаратау – Темірлан – Саурам – Отырар – Иқан – Түркістан – Сауран – Үш қайық өткелінен өтіп Сыр өзенінің сол жақ бөктерінде орналасқан ортағасырлық Оқсыз – Қауған – Бұзықтөбе – Артық, Сырдың оң жақ бөлігіндегі Қостөбе – Түркістан – Ішкент – Сауран – Сығанақ – Қаратаудың сол жақ бөлігіндегі Ақсүмбе – Созақ – Шолаққорған – Құмкент – Саудакент қаласымен Ақкөлге, одан Жамбыл обылысына дейінгі аралықта біршама археологиялық қазба және барлау жұмыстарын жүргізді. Археологиялық зерттеу кезеңінде Артықара, Қауғанаата, Сырдария өзенінің сол жақ жағалауында орналасқан Оқсыз қаласында, Сауран, Міртөбе, Сығанақ сынды ортағасырлық көне шаһарларда археологиялық барлау және зерттеу жұмыстары жүргізіліп, бірқатар кенттер мен аудандардың құрылысы қағаз бетіне жазылды[14, 188-189]. ОҚАЭ негізінде Сырдария бойындағы ортағасырлық шаһарлардың көпшілігінде 1947-1951 жылдар аралығында көптеген барлау және қазба жұмыстары жүргізілді. Археологиялық зерттеу жұмыстардың қорытындысы ретінде Е.И. Агеева мен Г.И. Пацевич «Из истории оседлых посерений и городов Южного Казахстана» атты ғылыми жинақ жарық көрді. Аталмыш жазба, соғыс жылдарынан кейінгі жүргізілген алғашқы ғылыми археологиялық зерттеу қазбаларының бірі ретінде қазіргі таңдағы құнды жинақтардың бірі болып есептелінеді.  
ОҚАЭ-ның зерттеу жұмыстарының алғашқы 5 жылдығында Сауран қаласында  Е.И. Агеева мен Г.И. Пацевич археологиялық қазба және барлау жұмыстарын жүргізді. Зерттеу барысында қаланы қоршап тұрған тереңдігі 1м, ені 7м болатын шұңқырлардың болғандығын анықтады. Аталмыш орлар, шаһардың қорғаныс бөлігінің бірі болар деген ой туындады. Алайда археологтар аймақтан тарихи жазба деректерде келтірілген үлкен  2 кәріздерді таба алмады. Араға бірнеше уақыттар салып, К.А. Ақышев пен К.М. Байпақов бастаған 1967 жылы бастау алған К.А.Ақышевтің басшылығымен Жетісу археологиялық экспедициясы Сауран қаласында 1969 жылы археологиялық қазбалар жүргізіп зерттеу барысында Сауран қаласының атақты кәріздерін табуға мүмкіндік алды [15,96]. 1972 жылы археолог С.Жолдасбаевтің басшылығымен Оңтүстік Қазақсатан кешенді археолгиялық экспедициясы, полеграфиялық тобы археологиялық-этнологиялық зерттеу кезеңінде Сауран шаһарында және шаһардан оңтүстік – шығысқа қарай 15 шақырым жердегі Шағырлы-1, Шағырлы-2 атты археологиялық аймаұтарында зерттеу жұмыстарын жүргізді[16,307].  
1986 жылы Ш.Ш. Уалиханов атындағы археолгия және этнография институты және Қазақстанның тарихи-мәдени ескерткіштері институты мен бірлесе отырып археолг К. Ақышевтің басшылығымен Қазақстанның Оңтүстік өңірінде археологиялық экспедиция бастау алды. Экспедиция Сауран қаласында зерттеу жұмыстарын жүргізіп, шаһардың суландыру жобасын, кәріз желілернің жүру процессі мен егістік алқаптарында қазба жұмыстарын жүргізді және Түркістан оазисіндегі Төрткүлтөбе-2, Шойтөбе, Ішкент, Қаратөбе сынды археолгиялық кешендерде зерттеу жұмыстарын жүргізді[16,308].  
Арада үш жыл салып Ш.Ш. Уалиханов атындағы тарих, археолгия және этнография институты мен мәдени ескерткіштердің жинағы археологиялық экспедициясы К.М. Байпақов пен П.Е.Қаратаевтің басшылығымен Оңтүстік Қазақстан өңірлерінде ғылыми археологиялық экспедициясын бастады. 1990 жылы Казақ КСР Ғылыми Академиясы Ұлы Жібек Жолы бойында орналасқан ортағасырлық шаһарларды зерттеу мақстаныда археолгиялық зерттеу экспедициясы қайта жаңғырды. Зерттеу жұмыстары ортағасырлық Сауран қаласының жаңа қырларының ашылуына түрткі болды. Қаланың шамамен 1:1000 масштабын түсірген сәтте кешеннің топографиялық құрылымында жаңа тың ақпараттар алып, егістік-шаруашылық аймағындағы жеке үй қожалықтарды орналасу құрылысынң ерекшеліктерін анықтауға мүмкіндік берді[17,181]. Кеңес Үкіметі тұсындағы зерттеу жұмыстары нәтижесінде жазылған ғылыми еңбектер Сауран қаласының саяси және экономикалық, мәдени, архитектуралық ерекшеліктерін анықтауға мүмкіндік береді. 
Кеңес боданынан шыққан жас Қазақ Республикасы өз тәуелсіздігін алып, тарихтағы ақ таңдақтарды және Еліміздің археологиялық зерттеуді талап ететін кешендерде тарихи жаңғырту жұмыстарын жүргізуді қолға алынды.  
Біздің зерттеу тақырыбына негіз болған ортағасырлық Сауран шаһарынада ХХ ғасырдың соңы мен бүгінгі күнімізге дейінгі кезең аралығында қалада көптеген археологиялық ғыдыми экспедициялар жүргізілді. Аталмыш зерттеулерді еліміздің белгілі археолог ғалымдары К. Байпаков, М. Елеуов, Е. Смағұлов, М. Тұяқбаев, А.Ержигитова сынды еліміздің зерттеулері қалада біршама археологиялық ғылыми – зерттеу жұмыстарын жүргізді. 
Еліміз үшін құны көпке түскен тәуелсіздікті алғаннан кейін көнеден қалған, тарихи қайталанбас мұраларымызды жойылу қауіпінен сақтауға негізделген археологиялық маңызды ескерткіштерді есепке алу, зерттеу және реконструкциялау, вандализмнен сақтауға бағытталған үкімет тарапынан декреттер мен бұйрықтар қабылданды[18,163]. Зерттеу жұмыстарын кеңейту мақсатында елімізде 1991 жылдан бастап Ш.Ш. Уалиханов атындағы Тарих, археология және этнография институтының ішіндегі археологиялық зерттеу орталығы бөлініп шығып, Ә.Х. Марғұлан атындағы археологиялық ғылыми зерттеу институты пайда болды [13,171]. Аталмыш археологиялық институт құрылғалы өзінің жұмысын қарқынды түрде жүргізіп келеді. 1992 жылы У. Шалекеновтың «Құм басқан қала» атты тарихи еңбек жарық көрді. Аталмыш жазбада ортағасырлық Сауран, Отырар, Сығанақ, Испиджаб, Талас және Баласағұн сынды қалалар жайында жазған болатын[19,50].  
1986 жылдан бастап 90-жылдарыдың соңына дейін Ш. Уалиханов атындағы ғылыми зерттеу институты осы қалашықта зерттеу жұмыстарын жүргізді. 1999 жылы кешендегі қазба және зерттеу жұмыстарын жүргізу «Әзірет Сұлтан» қорық – мұражайыының ғылыми зерттеу тобы Е. Смагулов пен М. Тұяқбайевпен бірлескен экспедициялық тобы 2011 жылға дейінгі аралықта жүргізді. Осы уақыт ішінде 2005 және 2009 жылдар аралығында кешен маңында Қожа Ахмет Ясауи атындағы Халықаралық қазақ-түрік университетінің археолгі М. Елеуов және Әлкей Хаканұлы Марғұлан атындағы археологиялық институты К. Байпаков пен  Н. Алдабергенов бірлесе отырып қазба жұмыстары жүргізілді. «Мәден мұра» бағдарламасы аясында қалада 2003 – 2006 жылдар аралығында зерттеу өз жалғасын тапты [1]. 2008 жылы бағдарлама аясында А. Ержигитованың басышылығымен кентте АҒЗ жұмыстары жүргізілді 
[20,2]. 
2011 жылы бағдарлама жалғасын тауып, ескерткіштің аймағында реставрациялық және реконструкциялық жұмыстар жүргізілді. Қайта қалпына келтіру жұмысының арқасында солтүстік қақпа, орталық көше, қала мересесі, мешіт және ханака құрылыс нысандары қайта өңделуге себеп болды [21]. Қазіргі таңда, археологиялық кешен Түркістан қаласындағы «Әзіре Сұлтан» қорық-мұражайының құрамындағы ашық-аспан асты мұражай болып есептелінеді. Аймақта күні бүгінге дейін Ә.Х. Марғұлан атындағы археологиялық институтының археологтары А. Ержігітова және өткен жылы өмір салған Е. Смағұлов өздерінің зерттеу жұмыстарын жүргізіп келеді. 
Ғылыми мақаламызды қорытындылай келетін болсақ, Ортағасырлық Сауран қаласының тарихын зерттеуде патшалық, кеңестік және отандық тарихшы-археологтардың еңбегі зор. Қазіргі таңда ортағасырлық Сауран қаласындағы археологиялық қазба жұмыстары БҒМ Ә.Х.Марғұлан атындағы археология институты қарамағында зерттеу жұмыстары жүргізіліп жатыр.  
Қазіргі күнімізде Сауран қаласында жүргізіліп жатққан зерттеу жұмыстары, шаһардың хронологиялық кезеңдер бойынша архитектуралық ерекшеліктерін және Отан тарихындағы құндылығын анықтауға мүмкіндік береді.