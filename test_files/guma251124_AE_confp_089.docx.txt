ЖУАЛЫДАҒЫ ЖЕР – СУ АТАУЛАРЫНЫҢ ТАРИХЫ


Ұлттық топонимия этникалық мәдениеттің құрамдас бір бөлігі болып табылады және осы жер-су атауларының қалыптасуына, құрамының лексика-тақырыптық сипатына этнос тың (халықтың) шаруашылығы, дүниетанымы, діни сенімдері, әдет-ғұрыптары, салт-дәстүрі үлкен ықпал, әсер етеді. Қазақтың ұлы жазушысы М. Әуезов: «Біздің қазақ-жер аты, тау атын әманда сол ортаның сыр-сипатына қарай қоя білген жұрт. Қайда, қандай өлкеге барсаң да жер, су, жаһан дүзде кездескен кішкентай бұлақ атының өзінде қаншама мән-мағына, шешілмеген құпия-сыр жатады» - десе, халқымыздың біртуар перзенті Шоқан Уәлиханов: «Көне түркі салт-сана, әдет-ғұрпының қаймағы бұзылмаған қазақтарда өмірдің бір саласын қамтитын тарихи оқиғалармен байланысты жер-су атаулары, адам аттары, тағы да басқалары есте сақталып, атадан балаға жалғасып жатады» деп, жер-су атаулары елдің болмысы, салт дәстүрі, тілі, діні екенін, ешқашан жөн-жосықсыз, ойсыз-мәнсіз кездейсоқ қойыла салма ғанын еске салады [1]. Атамекен жеріміздегі жер тарихы мен ел тарихы атауларының көзі ғасырлар бойы тарих көшінде алмасқан ұрпақтар санасында сақталып, жалғастық дәстүр негізінде тұрақ танып қорланған жиынтығының бір көрінісі. Қазірі кезде тарихи зерденің бір саласы ретінде танылған адамзат тарихи зерденің бір саласы ретінде танылған адамзат баласының тербеліп өскен тал бесігі – Жер ананың атауларына дейін жаңаша мән-мағына берілуде. Әрбір атаудың өз тарихы, дүниеге келу себебі бар. Демек, топоним атаулы тарихи, географиялық және лингвистикалық мәннен хабар беріп тұрады деген сөз. Мұның өзі белгіл бір өңірдің топониміне қарап сол өңірде мекен еткен ұрпақтың тарихы туралы, тіршілік көзі жайында, ой-өресі хақында, тіптен сезім сұлулығына дейін тамаша хабардар болып, белгілі бір қорытынды жасауға мүмкіндік береді. Халқымыздың тарихында белгілі орны бар, ұлтымыздың рухани өмірі мен дамуына айтарлықтай зор үлес қосып келе жатқан өңірлердің бірі - Жамбыл облысының аймағы. Облыс маңайына шоғырланған ауыл-аймақ, аудандардың да өзіндік сыр-құпиялары, аңыз әңгімелері баршылық. Жуалы ауданының жері, суы, тауы, өзені, көлі, қыры, даласы барлығы да сан – салалы табиғат көрінісінің әрбір аттамы атсыз емес. Есімсіз адам болмайтын сияқты бұл өлкенің атсыз өңірі жоқ. Ол атаудың әрқайсысы өз кезегінде ел қалауынан туындаған. Жуалы ау данында бұрындары саясиландырылған, ұлтымызға жат, саясаттан ада, ұйымдастырушылық тұрғыдан кедергі келтіретін атаулар да болған. Мысалы: Любимовка, Юсуповка, Марья новка, Зыковка, Петровка, Алексеевка, Кантемировка, Юрьевка, Ясная- Поляна, Казанка, Евгеньевка, Некрасовка т.б. Қазіргі таңда көптеген атаулар тарихи атауларына қайта ие болды. Жуалы жер-су атауларын халық жасаған үлкен қазынаға немесе көнеде жазылған шежіреге балауға болады. Жуалы ауданының топонимикалық жер-су атауларын зерттелген кезде оның құрылысы мен құрамы жағынан бес топқа бөлінген: 1) Жалпы есімдерден пайда болған көптеген Өзен, ұлақ, Бастау, Төбе т.б. елді мекен атаулары; 2) Туынды түбір тұлғалы Жосалы, Құлан, Шілікті, Алмалы, Бақалы, Қақты, Жыланды т.б. бойынша жасалған жер елдімекен атаулары; 3) Біріккен тұлғалы жалқы есімдер арқылы жасалған атаулар: Қоңыртөбе, Сарықайқаң, Қарамұрын, Жолбарысқамал, Кәріқорған, Шегірқамал т.б. 4) Қос тұлғалы жалқы есімдерден тұратын: Ақсу – Жабағылы, Теріс-Ащыбұлақ сияқты атаулар; 5). Сөйлемнен қалыптасқан жалқы есімдер: Көсегенің көк жоны, Қыз құлаған, Теке қамал, Қалмақ қырған, Қыдыр қонған сай т.б. аталатын атаулар. Қазіргі Жуалы өлкесінде сақталған Бұлақ, Қайнар, Бел, Өзен, Бастау, Өзек, Төбе т.б. атау тұлғалардың барлығы өткен дәуірдің елесін беріп тұрғандай. Бұл тұлғалар келе-келе күрделеніп оларды үстемелейтін: ақ, қара, көк, сары, қызыл, биік, терең, кіші т.б. анық тауыштардың жалғауы арқылы өзгеріске ұшырағанын көреміз. Мысалы: Ақбастау, Қоңыр төбе, Кеңбұлақ, Қостөбе, Жетімтау, Айнакөл, Қарабастау, Көктөбе т.б. атаулар. Қазақстан ның кез келген аймақтық топонимиялық жүйесіндегі географиялық атауларда ақ, қара, қызыл, көк, сары, ала, қоңыр, боз т.б. түрлерін кездестіруге болады. Қазақ тілінде болса, түр-түс атауларының жалпы саны 70 - тен асып жығылады. Олардың 30-ы негізгілері де, 40-тан астамы туынды түрлеріне жатады. Зерттеушілер А.Әлімхан, Е.Ә. Керімбаев, Б.М. Тілеубердиев, Ұ.Р. Ержанова т.б. еңбектерінде аймақтық топонимдерде кездесетін ақ, қара, көк, сары, қызыл, қоңыр сөздердің семантикасына талдаулар жасалынған. Сол тал даулар нәтижесінде түр-түс компонетті топонимдер қазақ халқының рухани болмысын, жан дүниесін көрсететін тілдік таңбалар ретінде қолданылатын лексикалық атаулар екені дәлел ді түрде анықталып отыр. А.Әлімханның байқауынша, мысалы ақ компонентті топонимдер Қазақстанның кез келген өңірінде сияқты Жамбыл облысындағы, Жуалы ауданының аймағында да жиі кезедеседі: Ақбастау, Ақсай, Ақтасты т.т. [1.129 б]. Ақбастауды – жергілікті жұрт «Әулие бастау» деп те атайды. Бұрын осы бастаудың басына Бірлік ауылының тұрғындары жиылып көктемде тасаттық (құдай тамақ) беретін болған. Ақбастау кезінеде төменгі жағындағы егінді бау-бақшаны сол сияқты Бірлік ауылын суландырған. Бастау суы Бірлік, Шақпақ ауылдарының ортасынан ағып өтіп Шақпақ өзеніне қосылады. Бұлақтың «Ақбастау» аталуы оның ешқандай сындық сипатқа байланысты емес, өйткені оның төңірегінде ақ сынымен ерекшеленетін белгі жоқ, оның этимологиясы «тұнық бастау» мәніндегі гидронимдік атау. Жуалы жерінде Ақсай аталатын өзен бар. Түркия, Қырғыз, Әзірбайжан халықтарында «Ақсу» сөзі сай тұлғалары «чай» түрінде келеді де ол «өзен» (су) мәнін береді. Ал «ақ» сөзі тау жыныстарының ақ түстілігіне байланысты я болмаса, К.Юдахин айтқандай «шалғынды жота» мәнінде болуы мүмкін» - деп көрсетеді [3]. Ақсай сөзі «ақ» және «сай» компонент терінен құралған атау. Ақ түске байланысты тағы бір осы өңірдегі Ақтасты елді-мекені. Ел аузында «Ақтасты әулие» аталатын бұл тарихи жер қазіргі Рысбек батыр ауылының шығысында 2,5 - 3 ша қырымдай жердегі қыратта орналасқан. Бұл жердің «Ақтасты» аталатын себебі, өзінің тіке мағынасында ақ және тас компо ненттерінен құралған атау. Ол жерде үйдің орнындай үйілген ақ тастар бар, атау сол үйілген ақ тастарға байланысты қойылған. Бұл атаулардағы ақтардың барлығы өң мен түс мәнінде қолданылған деп кесіп айтуға келмейді. Сөз жоқ, Ақсай, Ақтасты сынды атаулар құрамындағы ақ – түстік мағынада жұмсалған. Ал мөлдір сулардың бастау алар жерінде өскен бұталарға, әлем бойлап, тұнығына теңге тасталатын Ақбастау сынды гидроним құрамындағы «ақ»халық арасында «киелілік» ұғымын береді. Е.Қойшыбаевтың пікірінше: Ақтөбе, Ақдөң сияқты топонимдердегі «ақ» – «шөп», «шөпті» мағыналарын білдіреді. Ғалымның бұл пікірімен келіспеуге болмайды. Себебі, аймақ топонимиясында ұшырасатын Ақжаулау, Ақтүбек, Ақтеріскей атаулары «атты жер» түсінігін беріп тұр. Е.Керімбаевтің: «Байқап қарасақ Ақсулар тау биіктеріндегі мұз, қардан басталып ағатын өзендер» деген ойы «ақ»компонентінің тағы бір сипатын танытып тұр. Сонымен, аймақ топ жүйесіндегі «ақ» компонентті атаулар құрамындағы «ақ» сөзі негізінен, төмендегідей ұғым түсініктерді танытады: 1) түс; 2) шөпті, отты; 3) киелі; 4) ағын, ағынды [1, 96-97 бб.]. «Ақ» сыңарымен келетін топонимдер түрлі семантикалық мәнге ие болғаны жөнінде зерттеуші Б.М.Тілеубердиев былай дейді: «Біздің байқауымызша, объектінің қандай түрін немесе типін атауына қарай ақ әр түрлі мағынаны білдіреді. Мәселен, көшпенді малшылар топырақты төбелер, үстірттер тәрізді орфографиялық объектілерді түр-түсіне қарай атаған. Мәселен, бетеге мен басқа шөптердің кейбір түрлері ақшыл түсті болған». Ашық (ақ) түсті шөп түрлерінің төбенің өз түсімен өзара байланысы «ақ» сөзінің семантикасы «шөп», «шөптесінмен» ауысуына мүмкіндік берген, сондықтан да Ақтөбе, Ақдөң – бұлар «шөпті» төбе болады. Сонымен, көптеген географиялық атауларға арқау болған, түр мен түсті білдіретін сөздер тек түсті ғана білдіріп қоймай, сонымен бірге қазақ халқының рухани жан-дүниесін танытатын семантикалық таңбалар. Түр-түске халық ерекше мән беріп отырған, оларға байланысты туындаған топонимиялық аңыздар қазақ рухани болмысының өзгеше бір көрі нісі іспетті. Аймақтық топонимдерді зерделеуге арналған еңбектерде қара, қоңыр, қызыл, сары т.б. компонентті жер-су атаулары қарастырылған. Сол еңбектерде, топонимдерде аталған, түсті білдіретін сөздер түстен басқа да мәнге ие екендігі көрсетілген, яғни түр-түсті меңзейтін жер-су атаулары түрлі халықтық ұғым-түсініктерден хабардар етеді. Жамбыл облысындағы түске байланысты топонимдердің семантикасын қарастыру барысында географиялық атаулардағы «қара» компоненттерінің бірнеше семантикалық мәндерін анықтаған: 1) жер асты суларынан нәр алатын өзен ұғымы; 2) белгілі бір объектінің екінші бір объектімен салыстырғанда, үлкен көлемді екендігін білдіруі; 3) «қалың», «ну» ұғымы; 4) биіктік атаулары; 5) «көп» ұғымы; 6) тура мағынасында, яғни түстік мәнде қолданылуы [2,256 б.]. Қарабастау атауындағы «қара» сөзі судың түсіне қатысты атау емес. «Қара» ұғымы ежелден –ақ «мөлдір су», сусын мағынасын береді. «Қара суға зар болдық», «Бір ұрттам қара су көз көрім жерге апарады» – деген халқымыздың сөз тіркестері бар. Көне түркі тіл топонимдерін зерттеушілердің дәлелдеуінше қарасу- үлкен өзен емес, жер астынан сайлардан шығып жатқан қайнар су. Қарабастау атауындағы «қара» сөзін түркі тілдес халықтар «жер» мәнінде қолданған. Сондағы мағынасы «жер-су» деген ұғымды білдіреді. Е.Қойшыбаев бұл жөнінде: «Адам мен мал шоғырланған жер мәніндегі атау» –  деп көрсетеді [2.150 б]. Бастаудың және елді мекеннің атауы «қара» және «бастау» деген комоненттерден құралған атау. Сонымен қатар Қаражол Б. Момышұлы ауылының 5 ша қырым, ал Қайрат елді-мекенінен 3 шақырым жердегі ескі жолдың арнасы «Қаражол» аталады. Бұл жолдың Қаражол аталуына тоқталатын болсақ, қазақта «қара жол» деген сөз тіркесі көп қолданылуы мұндағы «қара» сөзі жолдың түстік сын есімнің сипаты емес, үлкен жол деген мағынаны беретін этимология. Жуалы ауданына қарасты Шыңбұлақ елді мекенінің солтүстік шығыс жағында Үлкен Қоңыр төбенің жанындағы жота «қара мұрын» деп аталады. Жотаның «Қарамұрын» деп аталуы ол жотаның орналасуын дөңес мұрынға теңегендіктен туындаған атау. «Қарамұрын» атауы қаратұмсықпен бір мағыналас, «мұрынға ұқсаған қара жота» деген ұғымды беретін ороним. Ал Қарасаз елді мекеніндегі «Қара» сөзі «жер» деген мағынаны береді. Бұл атаудың өзіндік сипаты сол - жер асты суы жер бетіне тым таяу жатады. Сондықтан да бұл атау көнедегі «жер-су» немесе «саз-су» ұғымындағы сөз тіркесін толық дәлелдеп тұр. Қарасай - Қазақстанның Оңтүстік аймағында көп кезедесетін жер атауларының бірі. Сондай Қарасай аталатын жер Жуалы жерінде екеу. Біріншісі: Талас Алатауының етек жағындағы Талапты елді мекенінің маңында, Екіншісі: Шыңбұлақ елді мекенінің солтүстік шығысындағы Үлкен Қоңыртөбенің жанында. Бұл екі Қарасайдың аталу этимологиясы екі бөлек. Талапты елді мекенінің үстіңгі жағындағы Қарасай, ол аймақтың малға жайлы „отты“ мағынасын беретін атау. Бұл атау жердің түріне байланысты атау емес, өйткені ол маңда қараға лайық көз тартар ешқандай белгі жоқ. Екінші Үлкен Қоңыртөбенің жанындағы Қарасай, сайдың екі қабағындағы қара-қош қыл тастардың түсіне қатысты қойылған атау. Тағы осы қара түске байланысты «Қаратас» атауы бар. Бұл атау реңмен байланысты. «қара» және «тас» деген сөздерден қалыптасқан атау. Оның себебі, сол аймақтың шығысындағы тау қыраттарының және ондағы қатпарлы тастардың түсі қара. Сондықтан бұл жер Қаратас аталады, ал оның етегіндегі шағын елді мекен «Қаратас» ауылы деп аталады [4]. Қараүңгір - бұл Жуалы ауданының Оңтүстік жағындағы Б. Момышұлы ауылының 16 шақырым жерде Талас Алатауының шатқалындағы үңгір атауы. Үңгірдің аумғағы бр отар қой (шамамен 600-700 бас.) сыйып кететіндей көлемді алып жатыр. Қараүңгірдің ішінде жағалай жақпар тастарды тесіп мал байлауға жасалған тесіктер бар. Үңгірдің бітер жеріндегі түкпірінде киіз үй сиятындай орын бар. Қараүгіңрдің атауына тоқталатын болсақ, қара және үңгір сөзіне туындағын атау. Қазақ тілінде «қара» сөзінің ұғымы әр түрлі мағынада қол данылатындығы белгілі. Мысалы: Қарадаладағы «қара»сөзі «отты дала», Қарақамыстағы «қара» сөзі «қалың қамысты», Қаракемердегі «қара» сөзі «жар қабақты», Қарақоңыстағы «қара» сөзі «қоныс»атауын білдірентін тағы сол сияқты атаулар тізбегі жатады. Осы жоғарыдығы мысалда келтірілгендей қара сөзі «қоныс», «пана» мағынасында қалыптасқан деп ой түйеміз, яғни Қараүңгір сөзі «қоныс үңгір»деген сөзден туындаған оронимдік этимология. Жуалы ауданындағы топонимдер құрамында кездесетін қара компонентті атаулар мынандай: 1) түстік мәнде; 2) «үлкен» мағынасында; 3) «қалың», «ну», «көп» ұғымында; 4) «ежелгі», «ескі» мәнінде; 5) «биік»ұғымында; 6) «жер асты суынан бастау алатын өзен» мағынасында; 7) «кіші», «жұпыны» мәнінде қолданылады. Шөккен нардай болып қазіргі Шақпақата елді мекенінің солтүстігінде оқшау орна ласқан төбені жергілікті жұрт «Қоңыртөбе» деп атайды. Бір құдірет осы аймаққа әдейі алып келіп орнатқандай: Қоңыртөбе аталу себебі, қоңыр (отты) төбе деген мағынаны беретін атау. Қызыл дала – Республика бойынша көп кездесетін дала аттары. Жуалы өңіріндегі кездесетін Қызыл даланың алыстан қараған кісіге күнгей жағы қызғылт тартып көрінеді екен. Бұл жердің аталуы осы беткейдің қызғылт түсіне байланысты ороним. Қызыл түске байланысты Жуалы ауданының тағы бір өңірі Қызылжар жері. Тауға шығатын адам осы Қызылжардың үстіндегі қылта жолмен көтеріледі. Етектен қараған кісіге Қызылжар жоғарғы және төменгі жағы көкорай белдеу болып ерекшеленіп, 45-50 метрдей жері қып-қызыл болып айқын көрінеді. Бұл жердің «Қызылжар» аталуына тоқталатын болсақ, мұндағы «қызыл» сөзінің жер қыртысының реңімен байланысты атау екендігін аңғару қиын емес. Жер-су атауларының көк түске қатысты елді-мекендері көптеп кездеседі. Мысалға Жуалы ауданындағы Көксай елді мекенін атап айтсақ болады. Өзеннің «Көксай» аталуына тоқталатын болсақ, «көк» сөзі түспен байланысты анықтауыш яғни, көк сол аңғардың «көгеріс, ну жынысты»екендігін айқындап тұр. «Көк» және «сай» сөздері қосылып Көксай атауын құрап тұр.Сонымен қатар осы өңірде кездескен Көктөбе елді мекеніне Еркебай Қойшыбаев өзінің «Қазақстанның жер-су аттары» деп аталатын сөздігінде «Көктөбе» атауына төмендегідей анықтама береді: Бұл арада Көктөбедегі «көк» сөзі «заңғар биік» немесе тіпті аспан мәніне сай келеді, оған «төбе» сөзі қосылып «заңғар биік төбе» деген ұғымды білідерді - деп анықтама берген [5]. Мұндағы «көк» сөзі түспен байланысты «төбеге»қосылып «Көктөбе» атауын құрап тұр. Ал енді жер-су аттарындағы сары түстің көптеп қолданылуындағы аталатын бірі Жуалы ауданындағы «Сарықайқаң» елді мекені. Бұл жердің Сарықайқаң аталуына екі түрлі болжам бар. Біріншісі: жазық күнгей беткейдің сап-сары болып жататындығына байланысты «сары», «қайқы бел»деген мағынаны береді. Халық этимологиясын «сары» сөзінің түсінігін жер бетін жаздың ыстық сарша тамызынан соң қуаң тәртіп сарғайған түсіне балайды. Қорыта келе айтарымыз, Сары қайқаң атауы «кең байтақ қайқы беткей »деген ұғымды білдіреді. Жуалы ауданындағы солтүстік шығысындағы Кіші Қаратаудың шығысқа қараған шатқалдары мен аңғар асулары өте көп. Соның бірі Қарабастау елді мекенінің батыс тұсындағы «Сарытас» аталатын жер. Бұл жердің «Сарытас» аталатындығына келетін болсақ, ол осындағы шөпкен түйедей болып шашылып жатқан сары тастарға байланысты қойылған атау. Қазақ топонимиясында рухани мәдениет белгілері мен көріністерін айғақтайтын басқа топонимдер де баршылық екенін аңғаруымызға болады. Солардың бірі және бірегей тобы – діни, мифологиялық жер-су аттары. Осы топтағы әулиеге табынып, сыйынғандағы топо нимдердің қалыптасу себептерін А.Әлімхан былай түсіндіреді: «Жергілікті адамдардың әулиеге табынып, сыйынғандығы топонимдерде өз бедерін қалдырған. Мысалы, Әулиетал, Әулиебұлақ, Әулие, Әулиешоқы, Әулиеқұс, Соқырәулие, Әулиебасы, Әулиеқұдық т.т. Бұл атаудың төркінінде жалпы түркі халықтарына ортақ табиғи ортаға жататын тау мен тас, өзен мен көлдердің иелері болады, деген ұғымнан өрбіген наным бары айғақ. Сол иелердің мекен еткен жерлерін киелі санап, әулиелі жер деп бағалап, сол жерде өсіп тұрған белгілі бір ағаштардың бұтақтарына шүберек байлап, бұлақ бастауларына тиын немесе түйме тастаған» [3, 95 б.]. Әулиелі жер атаулары Қазақстанның барлық өңірлерінде кездеседі. Жуалы ауданында қасиетті саналып, киелі көрінетін Шақпақ ата, Қыз мола, «Әулиелі жер» атаулары бар. Қызмола – Бақаты аталатын шағын өзеннің шығыс жағында, Сарықайқаң аталатын жерде «Қыз мола» атты жер бар. Қызмола туралы аңызды бір ертекте қаңлы руының шежірелі қариясы Сегізбай ақсақалдың аузынан естіген едік. Ерте кезде бір ханның жалғыз қызы бойжеткен кезде белгісіз сырқаттан қайтыс болыпты. Ол қыздың көріпкелдік қасиеті болған ұқсайды [6, 29 б]. Ұрпақсыз қалған хан қайғырыпты, сол Бақаты өзенінің жағасына жерлеп басына екі қара тал егіпті. Қарияның айтуы бойынша не себептен екені белгісіз, қара талдарды қанмен суғарыпты. Бақаты бойындағы сол үлкен қара талдың бірін орыстар келген кезде шауып алып, арбаға тиеп алып бара жатқанда қиядан аунап қайтыс болыпты дейді. Қыз моланы бүгінгі күнге дейін ел қасиетті санайды. Ал оның басына егілген үлкен  қара тал қаншама ғасыр өтсе де әлі күнге дейін жапырақ жайып, көктеп тұр. Жердің «Қыз мола» аталуы аңызда айтылғандай көріпкел әулие қыздың жерленген жері. Шақпақ ата - Жуалы ауданының Оңтүстік Қазақстан облысының Түлкібас ауданында өтер жеріндегі Құлан тауының шығыс жақ аймағындағы Шақпақпен байланысты елді мекені, Шақпақ тауы, Шақпақ өзені, Шақпақ темір жол станциясы, Шақпақ ортағасырлық қаласы, Шақпақ құстарға сақина салу орталығы, Шақпақ әулие, Шақпақ желі аттары аталады. Әрине, мұның бәрі осы өңірде кремнийдің ну қоры табылуына байланысты тарап кеткен атаулар. Дегенмен «Шақпақ» атауының шығуына байланысты әртүрлі деректер бар [7]. Шақпақ әулие Жүсіп Баласағұнидің шәкірті болған деген де дерек бар. Ол Қашқариядан шығып Бұхара, Самарқанд жерінен өтіп осы өңірге келгенде қайтыс болыпты. Оның жерленген жері (моласы) тәңірлік нанымға байланысты «әулие» аталған. Шақпақ ата елді мекенінің 600 метрдей болады. Осы аймақтағы жұрт оны «Шақпақ» әулие атап, ал жерге зиярат етеді. Шақпақ ата деп аталатын қасиетті үңгірді киелі тұту жылан бейнесімен байланысты болып келеді. Бала көтермеген әйел, осы үңгірде түнеуге қалады, егер ол күнәдан пәк болса, түнде үлкендігі кісі басындай жылан келіп, еш ауыртпастан, шақпастан әлгі әйелдің денесіне оралады деген наным бар. Жазушы, тіл маманы С.Дүйсебайұлының айтуына қарағанда «Шақпақ» сөзі қазақтың байырғы сөзіне жатады. Шақпақ сөз тіркесі «биік», «шоқтықты» дегенді білдіреді. Бұрынғы ат баптаушы сыншылар «аттың үш шақпағы болады - басы, шоқтығы, сауыры». Осы белгілеріне қарап аттың жүйріктігін болжаған деп түсіндіреді [8]. Демек «Шақпақ» сөзі сол жердің басқа жерлерге қарағанда биік екендігі, биікке орналас қандығы туралы мәлімет беріп тұр деп болжам жасауға болады. «Шақпақ» түркі тілдеріндегі шоқпақ тұлғасымен байланысты сияқты (чоқтал пара-пар), оринтологиялық әдебиеттерде кездеседі. Қалай болғанда да Шақпақ атауын Ш.Уәлиханов та, С.М.Абрамзон да түркі этнонимі деп біледі»- деп көрсетілген. Жуалы өңіріндегі елді мекендердің басым көпшілігі өздерінің тарихи атауларына ие болды. Осылайша аудандағы елді мекендердің, ауылдық кеңестер мен шаруашылықтардың елуге жуығының аты қазақшаланды. Ал 1991 жылы аудандық партия комитетінің бірінші хатшысы, аудандық кеңестің төрағасы Естемес Аманбековтің тікелей қолдауымен және ұсынысымен Бурный ауылына Жуалының дауылпаз перзенті, халық қаһарманы Бауыржан Момышұлының есімі берілді. Міне, 90-шы жылдардың бас кезінде болған осындай зор ұмтылыстардың, туған жерге деген сүйіспеншіліктің, патриоттық құлшыныстардың арқасында «кіші Ресей» атанып кеткен Жуалы өңіріндегі елді мекендер өздерінің тарихи атауларына ие болды.