ҚАСИЕТТІ ҚАЗАҚСТАН: ӘДІСТЕМЕЛІК ЖӘНЕ ТЕОРИЯЛЫҚ НЕГІЗІ


Қазақстан Республикасының тұңғыш Президенті Н.Ә.Назарбаевтың «Қазақстанның киелі жерлерінің географиясы» жобасының құндылығына жан-жақты тоқталып, оны бағ дарлама ретінде іске асырылуын тапсырды. Сананы жаңғырту жұмысы мәдени жадқа, символикалық, киелі және мәдени-тарихи заттарға негізделуі тиіс. Киелі жерлер немесе рухани қасиетті орындар – халықтың рухани дәстүрінің тірегі. Сыр бойында осындай орындар көп. «Қазақстанның киелі жерлерінің географиясы» жобасы ұлттық нышандарды, қазақстандық ұлттық бірегейліктің каркасын анықтауға мүмкіндік береді. Аталмыш жобаны аймақтық деңгейде қолдау, зерттеу және үлес қосу жұмыстың негізгі өзектілігі болып табылады.  «Қазақстанның киелі жерлерінің географиясы» жобасының «Жалпыұлттық қасиетті орындар» ұғымын халықтың санасына сіңіру кең ауқымды, үлкен маңызға ие болып табы лады. Елбасының бағдарламалық мақаласы, сөз жоқ, еліміз көлемінде үлкен серпіліс тудыр ды, сонымен бірге шетелдік сарапшылар тарапынан жоғары бағаға ие болуда. Ә.Х.Марғұлан атындағы Археология инситуты ғалымдарының тобы, ҚР ҰҒА академигі Б.Ә.Байтанаевтың жетекшілігімен жарыққа шыққан «Қазақстанның киелі орындарының географиясы: Табиғат, археология, этнография және діни сәулет өнері нысандарының тізілімі» (Алматы, 2017) атты еңбекте киелі (латын тілінде – sacer (sacri)) сөзі кейде қасиетті деген мағынаны да білдіргенімен, екеуі екі түрлі ұғым береді деген. Халқымыз табиғатта әлдебір тылсым күш өзінен басым болған кезде, оның иесі бар әрі киелі деп санаған және оған сенген. Киелі әртүрлі түрде көрініс табатын, ежелгі діни көзқарас пен аңыздарда бүкіл әлемдік діндерді білдіру үшін қолданылады. Басқаша айтқанда, киелі сөзі – адамзатты дүниетанымдық деңгейде ата-бабаларымыздың әлемімен байланыстырған және байланысты рушы нәрселер болып есептеледі [1]. «Қазақтың этнографиялық категориялар, ұғымдары мен атауларының дәстүрлі жүйесі» энциклопедиясында (Алматы, 2012) кие – халықтық ұғымдағы жанды, жансыз заттарда болатын ерекше тылсым күш, қасиет деп анықтама берген. Дәстүрлі наным-сенімде қасиетті адамдарды (пайғамбар, әулие, көріпкел), аң мен құсты (қасқыр, марал, аққу), жер-суды (киелі орындар, кесенелер, өзен-көлдер), ғарыштық денелерді (көк, ай, күн, жұлдыз), адамның кәсібі мен есімдерін киелі деп санап, оларға үрдістері болған деп жалғастырады [2, 90 б.]. Осы тұрғыдан алғанда біздің зерттеу нысандарымызды киелі орындар деп атаған дұрыс деп есептейміз. «Қасиетті», «киелі», «сакралды» сөздерінің этимологиялық мағынасы бойынша Қазақ станның киелі жерлерінің қасиетті деңгейлерін анықтауға арналған теориялық және әдіс намалық негіздері жайлы сөз қозғасақ. Бүгінде ғалымдар арасында осы бағытта көптеген пікірлер мен ортақ түсініктер де қалыптасып келеді. Отандық ғалымдардың ішінде осы мәселелер бойынша көп жазып, көп айтып жүргендердің ішінен Қазақ ұлттық аграрлық университеті «Рухани жаңғыру» гуманитарлық зерттеулер орталығының жетекшісі, ҰҒА академигі Ханкелді Әбжановті атап өту керек. Х.Әбжанов «Болашаққа бағдар: рухани жаңғыру» мақаласындағы «Қазақстанның киелі жерлерінің географиясы» сөзтіркесі орысша нұсқасындағы «сакральная география Казахстана» сөзтіркесіне мазмұн-мағыналық тұрғыдан да, аудармасы бойынша да сәйкес келмейді дейді. Біріншіден, «киелі» терминін қолданумен «сакральная» ұғым-түсінігіндегі діннің үстемдігі, басымдығы, салтанаты екінші, мүмкін үшінші қатарға ығыстырылған. Екіншіден, әр терминнің арғы жағында тұтас әлем бар. Терминтанудағы жаңсақтық интеллектуалды ізденісті шатастырады. Ғылыми ақыл-ойдың дүниетанымдық, аксиологиялық, одонтологиялық, т.б. мүмкіндіктерін шектейді. Үшіншіден, «киелі» терминін қолдануды алға шығарумен біз құдайдың құдіретін ұғынуға жақындай түспейміз, фани мен бақидің, яғни, екі дүниенің ара жігін, байланысын, қарым-қатынасын санамен, сезіммен, ғылыммен, тәжірибемен зерделеуден гөрі жарық дүниедегі барға басымдық беретін боламыз. Төртіншіден, жер дегеніміз география емес, география дегеніміз жер емес. «Сакральная» сөзі экономика, химия, физика, математика, агроном, астроном тәрізді аударуға жатпайды. Сол күйінде қалуы керек. «Сакралды» деумен «киеліге» қысым жасамаймыз, қайта тілдік қорымызды ұлғайтамыз, әр затты өз атымен атайтын боламыз [3] деп жан-жақты дәлелдемелер келтіреді. Х.Әбжанов «Сакралды» сөзін термин, категория деңгейінде қабылдау сакралды географияның мәнін, құрылымын, жүйесін дәлме-дәл анықтауға, келешекте одан әрі тереңдете түсуге мүмкіндік беретінін айтады. Ол сакралдының мән-жайын түсіндіре келе, оған кіретін нысандарды қандай мәнді ұқсастығы мен айырмашылығына қарап, сакралды география тізіміне кіретін нысанның төрт мәнді белгісін ұсынады. Оның үшеуі діни құндылықтар эволюциясы мен динамикасына тәуелді, біреуі тарихи миссиясынан туындайды.   Бірінші белгісі – діннің алғашқы формаларымен және мазмұнымен сәйкестігі немесе бірегейлігі. Мұндай нысандарға есте жоқ ерте заманнан жеткен анимизм, тотемизм, мистицизм, шаманизм құндылықтары негіз болады. Мәселен, бабалардың аруағына сыйыну, аруақты сыйлау, сын сағатында шақыру бірінші белгінің сыртқа шыққан классикалық көрінісі. Бірінші белгі бойынша топтастырылған сакралды нысандарды «киелі» деген атау мен айдарлауды ұсынады. Екінші белгі түркі-моңғол әлеміне ғана, оның ішінде қазақтарға да қатысы бар сак ралды нысандарды қамтиды. Әңгіме тәңірілік сенім-наныммен суғарылған мұралар туралы. Орхон жазулары тәңірі сөзімен басталып, оның мемлекеттік идеология биігіне көтерілгенін паш етеді. Екінші белгіні «тәңірлік» анықтамасымен тізімдеуді ұсынады. Үшінші топ әлемдік діндердің ең үздік әрі әйгілі нысандарынан тұрады. Қазіргі Қазақстанда мешіттер, шіркеулер, ғибадатханалардың көоп екенін алға тарта отырып, олардың бәрін сакралды географияға жатқызу мүмкін еместігін айтады. Х.Әбжановтың айтуынша олардың ғимараттары да ала-құла, көбінің тарихы енді ғана басталуда және уақыт сынынан әлі өте қойған жоқ. Ал Қазақ хандығы құрылған XV ғасырдан берідегі нысандардың маңдайалдысы, әрине, Қ.А.Яссауи кесенесі. Жалпы, әлемдік діндердің сакралды мұра сын анықтағанда білімпаз ғалымдардың қорытындысына сүйенгеннен артық жөн-жоралғы жоқ. Сакралды нысандардың осынау тобын «әулиелі» деп атауды ұсынады. Сакралды география нысандарының төртінші тобын анықтайтын белгі тарихтағы рөліне қатысты. Бұл жерде басты көрсеткіштер – мемлекеттік тәуелсіздік, адамның құқығы мен бостандығы, ұлттық қауіпсіздік. Егер нысан тарихи үдерістің тұғыры – жерге, тілге, мемлекетке, тарихты түзушілер – халыққа, тұлғаға, билікке игі қызметімен, қоғамдық санада сақталып қалған оқиғамен, дерекпен, басқа да айғақпен дәлелденіп жатса, ресми мәртебеге ие болғаны жөн. Тарихты ұлықтаудың, сақтаудың, тарихпен тәрбиелеудің бір жолы – осы. Төртінші белгімен топтастырылған сакралды нысандарды «қаситті» деген жинақтама атаумен айдарлауды ұсынады [3, 10 б]. Х.Әбжанов Қазақстандағы тарихи-мәдени ескерткіштің бәрі бірдей сакралды болуы мүмкін еместігін айта келе, әулиелі, киелі, қасиетті нысандар негзінде, алдымен халықтың ұстанған діні мен діни ұғым-түсініктері жатқандықтан, сонан соң мемлекеттілігі мен азаттығы бірінші орынға шыққан деп атап өтеді. Олар, тарихи генезисі бойын-ша үш дәуірді бастан бөледі: Біріншісі – Ұлы далада homo sapiens пайда болғаннан, әлемдік дін ислам тарағанға дейінгі дәуір. Бақсылық, тотемизм, тасаттық, Диқан баба, Қамбар ата, т.б. сенім-нанымдар осы дәуірдің сакралды географиясына әсерін тигізді. Екіншісі – ислам діні Ұлы далаға келгеннен бері де бой көтерген әулиелі нысандар. Үшіншісі – қазақ хандығы шаңырақ көтергеннен кейінгі дәуір. Бұл дәуірдегі сакралды нысандарда ұлттық форма мен мазмұн басым түседі [4]. Тарих ғылымдарының докторы А.К.Муминов «Родословное древо Мухтара Ауэзова» атты еңбегінде киелі орындардың типологизациясын жасауда кеңес дәуірінің этнографы Г.П.Снесаревке сүйенеді. Ол киелі жерлердің төрт типін бөліп көрсетеді: 1. Бейнесі анықталмаған киелілер және олардың өз есімдері мен қарапайым тұрағы болмағандар; 2. Библиялық-құрандық кейіпкерлер, бұған ерте ислам тарихының тұлғалары жатады; 3. Ортағасырлық сопылар – ерте кездегі, жалпы танымал және жергілікті; 4. Мазарлары инерциялы түрде табыну объектісіне айналған жергілікті билік өкілдері. Иемденген киелі орындарына байланысты тағы бір топтамасын ұсынады: 1. Ежелгі батырлар; 2. Пайғамбарлар, Құрандағы кейіпкерлер; 3. Шиит-қайсаниттер; 4. Мұхамед пайғамбардың ізбасарлары; 5. Шииттік имамдар; 6. Сопылар;  7. Ру тотемдері; 8. Киелілередің «жаңа ұрпақтары». Мазарлар танымалдығына және әйгілілігіне байланысты бірнеше топқа бөлінеді: 1. Барлық Орталық Азияға танымал; 2. Бір өлкеге немесе толық бір аймаққа танымал; 3. Шектеулі жерге ғана танымал. Бұл жерде Г.П. Снесаревтің киелі жерлерді типтік бөлінуі көбіне діни сипат тұрғысынан қарастырған. Дегенмен де тарихи зерттеу нысанында ескерілетін құбылыс [5 122 б.]. Енді көрші орналасқан Қырғызстан, Ресей елдерінің ғалымдарының киелі жерлердің мәдени-географиялық аймағындағы бастапқы, символдық атрибуттық және басқа да қасиетті дейгейлерін анықтауға арналған теориялық және әдіснамалық тәжірибелерін қарастырсақ. Қырғызстан Республикасының «Айгине» мәдени зерттеу орталығының директоры, фил.ғ.д. Г.А.Айтпаева қасиетті орындардың саны, олардың келу себептері, зиярат ету тұрақтылығы негізінде, сонымен қатар, халық және академиялық жіктелімдерді пайдалана отырып тәжірибесімен бөліседі. КСРО ыдырағаннан кейін тәуелсіз Қырғызтан құрылысы контекстінде қасиетті орындар этникалық жұмылдыру тәсілі және мемлекеттік аумақты игеру мен құрылымдаудың төменгі немесе халықтық саясаты әдісімен болғанына гипотезаны ұсынады. Ол «киелілік қайда өмір сүреді?» деген сұрақтың төңірегінде тәуелсіздік жылдарында Қырғызстан территориясында жаппай мешіт салу құрылысы басталмас бұрын, жаппай мазарларды қалпына келтіру жүргенін Э.Дюркгеймнің «әлеуметтік факт» концептімен түсіндіреді. Қырғызстан тұрғындары не себепті мазарларға баруды бастады және ол жалғасуда деген сұраққа былай жауаптар келтірген: 1. денсаулық; 2. тектің жалғасы; 3. отбасы мен жақындарының қауіпсіздігі мен амандығы; 4. ата-бабаларын еске алу; 5. құдайды іздеу, рухани қажеттілік, сакралдықты сезіну; 6. елдің амандығы; 7. қызығушылық [6, 6-19 б.]. Г.А.Айтпаеваның Манас сакралды орындарының желісі бағытында да зерттеулері бар. «Қасиетті Қазақстан» жобасы бойынша киелі орындардың жіктелуінің бір тобы зиярат етуге арналған діни-ғұрыптық нысандарды зерттеуде көрші ғалымдардың ізденістер нәти желерін қолдануға болады. РҒА Сібір бөлімшесінің солтүстігіндегі саны аз халықтар мәселелері және гуманитар лық зерттеу институтының аға ғылыми қызметкері, т.ғ.к. В.Е.Васильев аспанға (тенгризм немесе тенгриандық) табынудың қалыптасуы ежелгі түркі мәдениетінің жер-су (Йер-Сув), аспан (Тенгри) және қасиетті таулар аясында қарастырады. Ол Құдайлардың пантеон эволюциясы Құдай Ананың археикалық бейнесінен бастау алып, ата-бабалар мекендейтін жер ретінде тауды қастерлеуге айналғаннан кейін Тәңірге қалыпталған дейді. Бұны үш сатылы «баспалдақ» көшпенділер дінінің дамуында қазақ пен сахада бар этнографиялық және этимологиялық параллельдер арқылы дәлелдейді [7, 20-23 б.]. Сакралды географияның теориясы мен әдіснамасын зерттеушілерді бірі РФ-ның Жоғарғы экономика мектебінің аға ғылыми қызметкері, мәдениеттану докторы Д.Н.Замятин. Ол өз зерттеулерінде қасиетті география контекстінде кеңістік, орын және жергілікті миф концептілерін; дененің, қажылық пен саяхаттың киелі-географиялық өзара әрекеттесуін; қасиетті географиядағы онтологиялық қиялдың негіздерін ұсынады. Осы зерттеулері бойынша төмендегі мәселелерді қозғайды: - Кеңістің және сакралдылық: онтологиялық онтологиялық қосарлау және қазіргі дағдарыс; - Кеңістік және геомәдениеттер;  - Территориясы және үлестігі: қиялдың онтологиялық модельдерінің генезисіне; - Заманауи өркениеттер және жергілікті мифология. Өркениеттік шынайылық мәселесі; - Жергілікті мифтердің генезисі мен дамуының онтологиялық негіздері; - Орын – мифологиялық оқиға ретінде; - Архетиптік құрылымдар және жергілікті мифтердің сюжеттері; - Дәстүрлі діндердің кеңістіктік онтологиясы; - Кеңістік және дүниелілік: дискурсивті тарихи кезеңдер; - Саяхат және қасиеттілік; - Сакралды география және метагеография: саяхат орындары; - Дене – кеңістік – қозғалыс: сакрализация процестері; - саяхаттың онтологиялық дүниелілігі [8, 30-52 б.]. Қорыта айтқанда «Қасиетті Қазақстан» жобасын іске асыру барысында оның теориялық және әдістемелік негізіне аса мән беру керек. Олардың этимологиялық мағынасынан бастап, оларды жіктеу, топтау және оның сакралдық негізіне үңілу қажет. Бұл зерттеулерге көріп отырғанымыздай археолог, тарихшы, этнографтармен қатар, филологтар мен мәдениеттанушыларды тарту өз жемісін береді.