ҚОЖА АХМЕТ ИАССАУИДІҢ ХИКМЕТТЕРІНДЕГІ ІЗГІЛІКТІҢ
ФИЛОСОФИЯЛЫҚ АСПЕКТІЛЕРІ


Қожа Ахмет Иасауи түркі тектес тайпалардың арасында ислам дінін таратушы, сопылық бағыттың ең көрнекті өкілдерінің бірі. Оның өмір сүрген жылдары жайында әр түрлі пікірлер айтылады. Соның бірі пірадардың 125 жыл өмір сүргендігі жайында. Бұл пікірдің бастауы Ахмет Иасауидің хикметтерінде жатыр. «Жарандардан пайда, көмек ала алмадым, Жүз жиырма беске кірдім, еш нәрсе біле алмадым. Хақ тағалаға құлшылық қыла алмадым, Естіп, оқып жерге кірді Құл Қожа Ахмет» – дейді. Оның туған жылын кейбір зерттеушілер 1041/42–1166/67 дегенге тоқтаса, Ахмет Иасауи шығармашылығын зерттеуші ғалым М. Жармұхамедұлы 1130–1228 жылдар деген жорамал жасайды [1, 46б]. 208  Діннің шариғаттық деңгейде, қазақ жерінде өзінің қанатын жайып, тариқаттық, танымдық деңгейде кемеліне келе қоймаған заманда өмір сүрген Қ.А. Иасауи «Хақиқат айтқан дәруіштерге дұшпандық жасалды, қошемет айтушылар ғалым болды, ғажап сұмдық заманалар болды, достар» деп көзбен көріп, басынан кешіргенін баян еткен. Қ.А. Иасауиді түркі тектес халықтар тарихындағы аса танымал тұлғаға айналарлық дәрежеге көтерген хәл-хикмет ілімі ғана емес, ислам дінін дәстүрлі түркілік мәдениетпен рухани-дүниетанымдық сипатта ерекше үйлестіре білуі болды. Түркі-ислам мәдениетінің тамаша үйлесуі мен синтезделуін Қ.А. Иасауидің хәл-хикмет ілімінсіз қарау мүмкін емес. Қ.А. Иасауи алпыс үш жастан кейінгі ғұмырын жер астындағы қылуетте өткізген. Пайғам бардың өмірі, одан қалған үлгі өнеге Қ.А. Иасауи үшін өмір сүрудің ең басты бағдар болған. Қ.А. Иасауидің хикметтерінде көңіл аударатын бір идея ол сопылықтағы мақамдардың да пайғамбардан қалғанын, пайғамбар жолына тән екендігін айтуы. Қазіргі пайғамбар жолын тікелей ұстанып жүрміз деген сопылыққа қарсы кейбір пікір иелері мұны қабылдай алмасы анық. Қ.А. Иасауи хикметтерінде жиі айтылатын есімнің бірі Арыстан баба есімі. Арыстан бабтың бес жүз жыл шамасында ғұмыр кешкендігі Қ.А. Иасауидің ұстазы болғаны жайында аңыз аралас әңгіме тараған. Аңызда Арыстан баб пайғамбардың аманатын (құрманы) Қ.А. Иасауиге жеткізуші адам. Мүнан ұғатынымыз, біріншіден Арыстан баб Қ.А. Иасауиді пайғамбармен алғаш байланыстырушы, оның аманатын жеткізуші адам. Құрма бұл жерде символикалық мағынада қолданылып тұр. Мұндағы басты деталь құрма. Неліктен пайғамбардың аманатының символы ретінде құрма пайдаланылып отыр? Немесе қалай Арыстан баб құрманы бес жүз жыл сақтап келген? Бұл құрманың заттық мағанада емес екендігін білдіреді. Ол аманнатты сипаттаушы символдық құрал. Бұны хикметтің мазмұнында құрмаға байланысты айтылатын қабық және дән сипаттары арқылы қараған дұрыс. Мына жеріне назар аударсақ: Пайғамбардан адамзатқа қалған ең басты аманат ол – ислам діні. Арыстан баб аманатты жеткізуші. Ол ислам дінін Қ.А. Иасауиге үйретуші алғашқы ұстазы. «Мектеп көріп, қайнап толып тастым міне» деген ол жайлы. Ең қызығы аманатты (хақ дінді, құрма символында) жеткізуші Арыстан баб «Бес жүз жыл ұртымда сақтап едім мен саған. Дәнін сіз алып, сыртын маған бердіңіз» – дейді [1,45-47б]. Қ.А. Иасауиге берерде. Осылайша өзінің үлесі шариғат екенін, ал Қ.А. Иасауиге тиесілі дән, тариқат жолы екендігін жеткізіп тұр. Бұл ойымызды дәлелдей түсетін тағы бір мысал, Арыстан бабтың аманатты бес жүз жыл сақтауына байланысты сөзіне қатысты. Адам баласының бес жүз жыл өмір сүруі жаратылыстың заңдылығына жат, тіпті діннің өзіне де қайшы. Пайғамбардың өзі алпыс үш жыл ғана өмір сүрген. Арыстан бабтың бес жүз жыл құрманы, аманатты сақтап келгені нені бідіреді сонда? Тағы да бұл түсініктердің астарлы мағынасына назар аударған жөн. Пайғамбардан қалған ең басты аманат, хикметте құрма символында айтылатын – Ислам діні. Осы аманатты бес жүз жыл сақтап келдім дегенді ескеріп, Пайғамбарымыз өмір сүрген заманнан есептесек Қ.А. Иасауи өмір сүрген уақыт аралығы шамамен 500 жылдай уақытқа шығады. Арыстан бабтың 500 жыл ұртымда сақтадым дегендегі хронология дәлме-дәл келіп тұр. Қ.А. Иасауидің астарлы сөзінің түп мағынасын осылай түсінген жөн. Қожа Ахмет Иасауиден келешек ұрпаққа дүр мен гауһардай құнды мұралары саналатын үш шығармаға тоқтала кету керек. Олар: Диуани хикмет (Дәптер сәни), Мират-ул Кулуб (Көңілдің айнасы) және Фақрнама. Қ.А. Иасауидің ел арасында танымал шығармасы – Диуани хикмет Қ.А. Иасауидің ойынша, Алланың дидарына ғашық болмаған адамның барлық назары жалған дүниеге бағытталады. Бұндай адам өмірдің мағынасын да, мәнін де тани алмайды, Хақтан үлес ала алмайды. Бір назар аударатын тұсы біз нәпсі деген ұғымды адамдарға байланысты жиі қолданамыз. Жануарлар да жан мен тәннен тұрғандықтан оларда да нәпсі бар. Бірақ ең қызығы нәпсі адамға келгенде күрделі проблемаға айналады. 209  Қ.А. Иасауидің дүниетанымында нәпсінің ең басты мәселеге айналуының да себебінде қасиеттілік тарапынан сөз етілетін руханилық, жан кемелдігі, көңіл көзі, жүрек тазалығы түсініктерінің астарында құдіреттілік болмысы жайындағы ойшылдың дүниетанымы жатыр. Ең бастысы бұл мәселеде адам ешқашан қоршаған ортаның алдында немесе өзі сияқты адамдардың алдында күнәға батпайды. Күнә бұл адамның құдай алдындағы жауапты ісі. Олай болса күнәға болмыс беруші, өлшеуші ол – жаратушы Тәңірі. Адам құдайдың алдында ғана күнәлі болады. Адамдардың алдында айыпты ғана болуы мүмкін. Күнә құдайдың сөзіне сәйкес келмейтін, кереғар келетін, іс-әрекет жасағанда пайда болатын құбылыс. Күнә бұл себеп емес, салдар. Адам өз нәпсісінің қалауымен құдайдың сөзіне, заңдарына қайшы әрекет етеді. Ендеше күнәнің себебі, ол – нәпсі. Бірақ нәпсісіз адам тіршілік етпек емес. Олай болса адамның жаратылысының өзі күнәдан тұрады. Осылайша ендігі жерде адамға өз болмысымен күресуге тура келеді. Адам егер өз болмысының заңымен ғана жүріп өмір сүрсе, онда нәпсі бәрібір көрініс бермей тұрмайды. Себебі нәпсі адам болмысына тән сипат. Бұлай болса адам жойылмай, жер бетінде күнә ешқашан жойылмақ емес. Орыс ойшылы Ф. Достоевскийдің «мырзалар, егер құдай жоқ болса, бәріне рұқсат етілген» деген сөзі бар. Егер құдайды жоқ деп санасақ, онда күнә да, нәпсі мәселесі де өзінен өзі шешілер еді. Атеистік әдебиеттерде нәпсі мәселесі ешқандай адам болмысының мәселесі саналмайтындығы сон дықтан. Сана бұл күнә атаулының бастауында тұрған болмыс. Діни аңызда Адам Ата ең алғаш тиым салынған, білім ағашының жемісін жеп, күнәға батады. Мәселен біз ақыл есі әлі кірмеген нәрестенің іс-әрекеттерін немесе ақыл есі ауысқан адамның жасаған ісін ешқашан күнә деп бағаламаймыз. Себебі олардың ақыл есі, санасы жоқ. Күнә бұл сана қалыптасқан сәттен басталатын болмыс. Саналы жасалған әрекеттер ғана күнә ретінде бағалана алады. Сондықтан да жануарларда ақыл-ес, сана болмағандықтан да олардың қандай жыртқыштығы болса да күнә саналмайды. Олай болса, күнә адам үшін ғана бар болмыс. Адамнан басқа бірде-бір тіршілік иесі жаратушының алдында жауап бермейді. Себебі адам баласы жара тушының берген артықшылығының арқасында барлық жан-жануарларға иелік етіп, оларға өз үстемдігін жүргізе алады. Сондықтан да адам жауапты. Ендеше адам өз қажеттіліктері мен нәпсісіне де жауапты. Адамға жаратушының тарапынан көптеген қабілеттер берілген. Соның бірі ақыл қасиеті. Ақыл арқылы өзі иелік ететіндер үшін адам жауапты. Сонымен қатар жаратушы адамға өз-өзіне иелік ете алатындай қабілет берген. Ал нәпсі болса осы адамның жалған болмыстың алдында өз-өзіне иелік ету жауапкершілігін ұмытып, өткінші, алдамшы дүниеге ессіз берілуіне себепші болады. Сондықтан да нәпсіні шектеп тиып отыру үшін адамға ынсап керек. Адамға өз бетінше нәпсісін тыю қиынға соғуы мүмкін, ол жаратушының көмегімен нәпсісін ауыздықтай алады деп түсіндіреді Қ.А. Иасауи. Шынымен де, адам құдай сөзі болмаса, ол өз нәпсісінің шекараларын өлшей алмай қалар еді. Себебі ол өзі сол нәпсінің ішінде тұтастық сипатта. Адамның өз түрін өзі көре алмайтыны сияқты нәпсі де өз-өзін ешқашан өлшей алмайды. Адамға өз түрін өзі көруі үшін айна керек болғаны сияқты, нәпсіге де өлшейтін өлшем керек. Егер өзін-өзі ешқашан бақылап өлшемеген нәпсі семіретін болса, онда сол нәпсінің иесі адам да біртін-біртін өзгеріп, айнаға қарамайынша өз түрін өзі көре алмас еді. Сондықтан адамға қандай амал дұрыс, адамның өмірдегі басты мақсаты қандай деген сұрақтарды тануда, ең алдымен керегі – құдай сөзі, Жаратушы тарапынан берілетін хикмет. Көне заманнан бергі данышпан ойшылдардың шығармаларын түгелдей дерлік оқып отырғанда олар нәпсіні әртүрлі тіркестер қолдану арқылы танытпақшы болғандығын бай қауға болады. Қ.А. Иасауи де нәпсіге байланысты бірнеше ұғымдар қолданған. Нәпсі оның шығармашылығындағы ең өзекті мәселеге айналған. Нәпсіге байланысты нәпсіні итке теңеу, «нәпсіні өлтіру», «нәпсіні кесу», «нәпсіні өртеу», «нәпсіні жеңу», «нәпсіге билетпеу», «нәпсі мені көп жүгіртті», «нәпсі қар», «нәпсіден без», «залым нәпсі», «нәпсіден ұлық бәле болмас» т.б.[2, 94б]. тіркестер қолданылады. Бұдан ұғынатын басты нәрсе ол нәпсіні адамның қас жауы деп түсінгендігі. 210  Нәпсі тәрбиеленгеннен кейінгі рухты өзіне емес өзі рухқа бағынғаннан кейінгі адамның жететін рухани, тазалық дәрежесін Қ.А. Иасауи «топырақ сипаттылық» деп атаған. «Топырақ сипат» болуды ауыздықталған нәпсіден кейінгі қол жеткізілген, кемелдік дәрежесі ретінде Қ.А. Иасауи хикметтерінде үнемі тілге тиек етіп отырады. «Ғашық есігін мәулім ашты маған сыйлы, Топырақ қылып, әзір бол деп, мойнымды иді. Қара нөсер қарғыс оғы келіп тиді, Найза алып, жүрек, бауырым сұқтым міне» – дегенде Қ.А. Иасауи нәпсіге қарсы жүр гізген күресті, соғысты, нәпсіні жаныштауды айтып отыр. «Он үшімде құштарлықты қолға алдым, Басыма жүз мың пәле қармап салдым. Тәкәппарды жерге ұрып, басып алдым, Он төртімде топырақ сипат болдым міне» [3, 51б] -, деп нәпсіге тән сипат құштарлық пен тәкәппарлық екендігін, бұлар жойылған жерде адам рухани сипаты жағынан «топырақ сипаттылыққа» жақындайтындығын меңзейді. Қ.А. Иасауи хикметтерінде «топырақ сипаттылыққа» айрықша басымдылық беріп, сөз етеді. Бұл жерде топырақ аталмыш рухани сипатты баяндауда өте мағыналы таңдап алынған ұғым. Топырақ ислам антропологиясында аса маңызға ие ұғым. Оның үстіне топырақ көшпелі түркі халықтарында да аса қастерлі ұғымдардың бірі болған. Құранда адамның топырақ пен судан жаралғандығы жайында айтылады. Топырақ бұл адамның тәнін жасауға жаратушы тарапынан таңдап алынған бірден-бір зат саналады. Сонымен қатар топырақ ол адам тәнінің өлгеннен кейінгі айналатын бірден-бір заты. Топырақтан жаралу, топыраққа айналу. Тән болмысының басы да, соңы да топырақ. Қ.А. Иасауиде «басым – топырақ, өзім – топырақ, тәнім – топырақ» деп адам болмысын тұтастай топырақ затымен байланыстыра қарайды. Қ.А. Иасауи хикметінде «топырақ сипаттылық» деген ұғымды қолдану арқылы топырақтың қасиетін, болмысын, бейнәпсілік символда қолданған. Топыраққа қандай сипат тән? Біріншіден, топыраққа тән сипат ол – тазалық. Шариғатта су болмағанда тәнді таза лауға топырақты пайдалануға рұқсат етілген. Топыраққа қанша кір, лас нәрсені төксең де ол оны бойына сіңіріп алып, өзі ешқашан лайланбайды, қайтадан тазарып шыға келеді. Екін шіден, топыраққа тән басты сипат оның өзі үшін ешқандай қажеттілігі жоқ екендігінде. Топырақ барлығының қажетіне жарайды, бірақ өзі ештеңе қажет етпейді. Егер бұны адамдық сипатқа қарай байланыстырсақ, топырақта мен жоқ. Барлық тіршілік, өсімдіктер топырақтан өсіп шығады, топырақты пайдаланады, жан-жануарлар оны аяқ асты етіп өмір сүреді. Бірақ топырақ ешқашан жасаған қызметіне, көрсеткен пайдасына, керегіне жарағандығына қай тарым сұрамайды, тек барлық тіршілікке пайда әкеледі. Міне, осындай белгілеріне қарап топырақты өзіндік Мені жоқ, бірақ бәріне пайдалы жаралыс десе болады. Қ.А. Иасауи хикметтерінде айтатын «топырақ сипаттылықты» осындай белгілермен байланыстыра оты рып түсіну қажет. Бұнда басты идея меннің болмауы және зиянсыз, тек пайдалы болу, қиянатсыз болумен байланысты. Қ.А. Иасауи «жол үстінде топырақ болсын ғазіз басың, жан мен ділде хақ зікірін айтқын достар» [4,227б] дейді. Біз, пенделер, өзімізге мен қалыптастырып, менімізді семіртіп, менімізге қызмет етіп, менімізді сүйіп, барлығын өз меніміз арқылы өлшеуге құмармыз. Меніміз қорлық шекпесін, меніме ешкім тиіспесін, мені ұмытпасын, мені айтсын, мені неге айтпай кетті, мен-мен-мен деп қана өмір сүреміз. Сонда мен деген не? Оның шекарасын нәпсі анықтайды екен. Ал Қ.А. Иасауи, алдымен, осы меніңмен күрес дейді. Бірақ ондай рухани деңгейге жету үшін нәпсіні тәрбиелеу қажет екендігін меңзейді. Сондықтан тағы да Қ.А. Иасауидің нәпсі түсінігін өз шығармаларында онтологиялық емес, адамды аздыратын күш, ақиқатты тануда адамның назарын Алладан басқа жаққа бұрылып кетуінің негізінде жатқан қажеттіліктер ретінде, яғни антропологиялық тұрғыдан (адамдық қасиеттерге байланысты тараптан) қарастырғандығын ескертеміз. Қ.А. Иасауи үшін нәпсіні өлтіру адам тіршілігін жою, ғұмырды терістеу емес, дүниені менікі дейтін ұғымды қиратып, оныкі (жаратушы) мағынасында түсінуге, яғни дүниеге мағынасыз бай 211  ланбай, оны тәрк етіп, түп мақсатқа сай болу деп білу керек. Нәпсінің зияны сол, ол адамды негізгі мақсатты танымай, өтпеліге алданып қалуына итермелеп жіберуінде. Адам алданып арты өкінішке ұласады. Қ.А. Иасауи болса соған уақытында жол берме, өлместі ойла, бірақ саған оны ойлауда нәпсің бөгет жасайтындықтан оны ауыздықта дейді. Қ.А. Иасауидің дүниетанымы, шығармашылығы жайында сөз болғанда, ойшылдың адамның Алланы тану жолында көңіл көзін ашуды басты мәселе еткен «Көңілдің Айнасы» (Мират-ул Кулуб) шығармасының маңызы зор. Аталмыш шығармада Әзірет Сұлтаннан (Қ.А. Иасауи) сопылардың жиналып, шейхтық пен мүридтік және тариқат жайында мәлімет сұрағандығы айтылады. Осы рисаланың хатқа түсуіне себеп болды дейді. «Көңілдің айнасының» кіріспесінде «Әркім осы айнаға қараса өзін көрер еді. Егер біреу осы кітапты оқыса, оқи отырып өз айыбын көре білсе, кем шіліктерінің байыбына барып, тәубаға келіп, менмендігін жоятын болса, Алла тағала оның күнәсі мен айыбын кешіреді деп үміттенуге болады. Егер әрбір салик (жолдағы адам, Б.Қ.) бұл рисаланы оқыса немесе оқығандарға құлақ асып, естігендерін әрекетінде, амалында қолдана білсе, "көңіл көзі" ашылып, он сегіз мың әлемнің ғажайыптарына куә болар еді» – [4, 576 б.]делінген (қысқартып алынды). Бұдан жинақтың негізгі мақсаты оқыған адам өзін танысын, көңіл көзі ашылсын деген ниетті аңғартады. Қ.А. Иасауидің «Көңілдің айнасы» шығармасы үш бөлімнен тұрады. Бірінші бөлім – шариғат жайында, екінші – тариқат жайында, үшінші бөлім – хақиқат жайында деп аталады. Аталмыш жинақта шын имандылыққа қол жеткізуде таптырмас тәлім боларлықтай тамаша тұжырымдар талданады. Мұнда ислам дінін Аллаға барар жолға теңеп, оның басы шариғат, соңы хақиқат және екеуінің ортасы тариқат екендігі айтылады. Шариғат бұл ілім мен іс, тариқат көңілдердің ашылуы, хақиқатта Хақ тағаланың дидарына куәлану және «жаратушымен жүздесу». Қ.А. Иасауи шариғатты – ағзалармен амал етуге, тариқатты – жүрекпен, көңілмен амал етуге, хақиқатты – сырмен амал етуге теңейді. Жинақтың шариғат жайындағы бөлімінде Қ.А. Иасауи жол бастаушы тұлғалар мен көсемдерді үш топқа бөледі. Шариғат көсемдері – ғұламалар мен қағандар (басшылар), тариқат көсемдері – пірлер мен сопылар, хақиқат көсемдері – арифтер мен әрқашан Хақтың жанынан табылатын шейхтар. «Сіздің біріңіз жамандық іс көре қалсаңыз оны қолыңызбен түзетіңіз, тоқтатыңыз. Егер күшіңіз жетпесе тіліңізбен, яғни оған қарсы шығып, наразылық білдіріңіз, оған да күшіңіз жетпесе жүрегіңізбен қарсы шығыңыз (әрекет ете алмайтындығыңа жүрегіңіз сыздасын) бұл иманның ең әлсіз түрі болып табылады. Бір адам тыйым салынған кереғар іс істеп жатса, оған наразылық білдіру керек. Егер мүмин жамандықты көре тұра қарсы шықпай, ешқандай наразылық білдірмесе, жамандық жасаушылардың күнасына ортақ болады» – деп шариғат жолын дұрыс ұстану үшін қойылатын талаптарды бұл бөлімде ұғындырып өтеді. (Хадис әрі қарай) «Көңіл айнасының» шариғат жайындағы деп аталатын бөлімі мына сөздермен аяқ талады: «кімде кім шариғатты білмей тұрып тариқатқа қадам басса, жаңылыс жол таң дағаны, егер менмендікті жойып жоқтыққа, яғни "фанаға" ұласып, барлық нәрсені тәрк етіп, содан кейін тариқатқа кірсе дұрыс болады» [5, 83б]. Осылайша шариғат, тариқат, хақиқат бір-бірінсіз болмайтын, сатылап Аллаға жақындаудың ирархиялық жолы екендігі баян далады. Қ.А. Иасауи «Көңілдің айнасы» шығармасының тариқат жайындағы бөлімінде адамның көңілі, жүрегі тазармай тұрып тариқатқа кіргені дұрыс емес дейді. Оған жету үшін адам төрт дарияны кешіп өтуі керек дейді. «Біріншісі – дүние дариясы, екіншісі – халқ дариясы, үшіншісі – шайтан дариясы, төртіншісі – нәпсі дариясы. Бұл дариялардан өту үшін кеме керек. Кемесіз өте алмайсың» – дейді [5,183б]. Мұнда «дүние дариясына» не жатады дегенге келсек, оған Алладан алыстататын, адамның көңілін басқа жаққа бұрып әкететіндердің бар лығын жатқызуға болады. Мал мүлік, байлық, материалды игіліктер т.б. «Халқ дариясына» материалды дүние, әлем жалпы жаратылғандар (халқ-жаратылған деген мағынаға келеді) жатса, «Шайтан дариясы» – бұған шайтан, жын жатады. Ал «нәпсі дариясына» төмен дәре 212  жедегі сезімдер, жаман ниет, жаман мінез, құмарлық жатады. Қ.А. Иасауи адамға осы дариядан өту керек және одан өтетін кемелер бар деп санаған. «Бірінші, дүние дариясының кемесі – зухд (жалған дүниенің рахатын тәрк ету), азығы – қанағат, білімі – топырақ сипат болу, жұрт көзіне қор көріну, қуаты – сабыр. Екінші, халқ дариясының кемесі – үмітсіздік пен жалғыздық, ленгері (рухани қалып тасатын жері) – айрылысу, алыстау, мәжілісі – қылует. Үшінші, шайтан дариясының кемесі – зікір, азығы – тасбих, ленгері (рухани қалып тасатын орны, ұстасы) – қауіп пен үміт, мәжілісі – махаббат. Төртінші, нәпсі дариясының кемесі – аштық пен сусау, азығы – ғашықтық, ленгері (рух қалыптасын орны, ұстасы) – зауқ (рухани ләззат), мәжілісі – шуақ» екендігін көрсетіп, осы жолдар мен дариялардан асқандар ғана «калби сали» дәрежесіне жетіп, адам, мүрид тариқат жолына лайық бола алады дейді Қ.А. Иасауи [2, 190б]. «Қалби сали» бұл – көңіл көзі, жүрек көзі ашылған деген мағынаға ие. Міне, бұлардың барлығы хәл іліміндегі танымның кемелдену дәрежелері, сатылары саналады. «Көңілдің айнасы» шығармасының хақиқат жайындағы бөлімі түгелдей Хақты тану, хаққа жақындау жайлы баяндардан тұрады. Осында пайғамбардың таным жолында асқан дәрежелеріне назар аудартады. Олар: ақыл, Алланың болмысын білу, Алланың әлемнен бұрын бар екендігін білу, оның мәңгі және жоқ болмайтынын білу, тірі және өл мейтіндігін білу, көп білуші екендігін білу, әр нәрсеге құдіреті жететіндігін білу, естуші екендігін білу, көруші екендігін білу, тілеуші екендігін білу, әмір беруші екендігін білу, оған тең келер еш нәрсе жоқ екендігін білу, тумаған және туылмағандығын білу, оның орнын басқа ешнәрсе ауыстыра алмайтындығын білу, хикмет иесі екендігін білу, турашыл екендігін білу [6, 157б]. Әрі қарай кете береді. Жоғарыда айтылған жаратушыға тән сипаттардың құран аяттарынан алынғандығын аңғару қиын емес. Қ.А. Иасауидің осы сипаттарды білген адам танымында, хақты тануда рухани өрлеу басталатындығын айтқысы келеді. «Көңілдің айнасы» шығармасының хақиқат жайындағы аталмыш бөлімінде, шари ғаттың Адам Атаға берілгендігі, Ибраһимге тариқат жолының берілгендігі және Мұхамедке хақиқат берілгендігі жайында да айтылады. Сенің үмбеттеріңе шариғат, тариқат, хақиқат жолын бердім. Қаласа алғашқы екеуімен жүрсін, бірақ хақиқатты әркімге айтпа деген Алла үкіміне назар аудару арқылы хақиқат жолының сырын арифтер мен ғашықтарға ғана ашуға болатындығын айтады. Қ.А. Иасауи хикметтерінде, басқа да барлық ой-толғамдарында насихатталатын, үлгі ретінде ұсынылатын идеялар негізінен құран аяттарының, сунна мен хадистердегі шынайы имандылық пен адамшылық құндылықтар жайлы идеялардың өркен жайған жемісті нәтижесі десе де болады. Қ.А. Иасауи адамға мейлінше қарапайым болуды, қиянатшыл болмауды, дүниедегі ең үлкен күрес адамның өз-өзімен күресі екендігін, тіршіліктің бар мәні ұлы жаратушының хикметтерін сезу, тану, рухани кемелділік үшін күрес екендігін өз шығар маларында өзекті тақырып етеді. Оның ұстанған жолы тазалықтың, ғашықтықтың, қиянат сыздық пен шын имандылықтың жолы болды. Міне, осылайша, Қ.А. Иасауи «көңілдің айнасында» да, «фақрнама» турасындағы ой лары мен хикметтерінде де тақуалықтың қыр-сырын баяндап, оны өзекті мәселеге айнал дырып, оның маңызы мен мәнін жан-жақты талдаған. Қ.А. Иасауидің қай шығармасындағы ойларын алып қарасақ та, оларды біртұтастықта, бөле жармай, жүйелі түрде бағамдаған жөн. Себебі олардың барлығында Қ.А. Иасауидің басты мұраты мен мақсатының бір екені айқын аңғарылып тұрады. Оның барлық идеялары басты мұраты – Хақ жолында болуды насихаттап, оның шарттары мен талаптары жайынан бізге терең тәлім береді.