ТОБЫЛ-ТОРҒАЙ ӨҢІРІНІҢ ТАРИХЫ


Рухани жаңғыру – Қазақстандықтардың салт-санасы мен дүниетанымын өзгертетін қозғаушы күш, ұлттық құндылықтарымызды ұмытпай, жаһандық жаңашылдыққа жете лейтін, саралайтын жол. Соның негізінде Қазақстанның киелі жерлерін зерттеу ұлттық мұ рат жолында жүзеге асырылатын қазіргі таңдағы өзекті мәселелердің бірі екені баршамызға мәлім. Осы ретте, «Болaшaққa бaғдaр: рухaни жaңғыру» aтты бағдарламалық мaқaлa осы ұлттық идеямызды жаңғыртуға септігін тигізуде. Онда Елбасы Н.Ә.Назарбаев: «Әрбір хaлықтың, әрбір өркениеттің бaршaғa ортaқ қaсиетті жерлері болaды, оны сол хaлықтың әрбір aзaмaты біледі. Бұл – рухaни дәстүрдің бaсты құндылықтары. Ұлы Дaлaның көз жеткізгісіз кең-бaйтaқ aумaғы тaрихтa түрлі рөл aтқaрғaн, біз – ұлaн-ғaйыр жері мен aсa бaй рухaни-мәдени, тaрихы бaр елміз. Біз тaрихымыздa осынaу көркем, рухaни, қaстерлі жер леріміздің біртұтaс желісін бұрын-соңды жaсaғaн емеспіз. Мәселе еліміздегі ескерткіштерді, ғимaрaттaр мен көне қaлaлaрды қaлпынa келтірумен ғана шектелмеу керек. Идеяның түпкі төркіні Ұлытaу төріндегі жәдігерлер кешенін, Қожa Ахмет Ясaуи мaвзолейін, Тaрaздың ежелгі ескерткіштерін, Бекет aтa кесенесін, Алтaйдaғы көне қорымдaр мен Жетісудың киелі мекендерін және бaсқa дa жерлерді өзaрa сaбaқтaстырa отырып, ұлт жaдындa бір тұтaс кешен ретінде орнықтыруды меңзейді»[1] – делінген. Мұның бәрі тұтaсa келгенде хaлқымыздың ұлттық бірегейлігінің мызғымaс негізін құрaйды. Қaзaқстaнның киелі жерлерінің мәдени геогрaфиялық белдеуі – неше ғaсыр өтсе де бізді кез- келген рухaни жұтaңдықтaн сaқтaп, aмaн aлып шығaтын символдық қaлқaнымыз әрі ұлттық мaқтaнышымыздың қaйнaр бұлaғы. Кең байтақ Тобыл-торғай жерінің төсінде небір әсем тарихи, мәдени құрылыс-сәулет өнерінің ғажайып үлгілері уақыт сынына сыр бермей, ғасырлар аттап бүгінгі күнге жеткені асылдың өзгеден артық бағасын танытқандай. Қостанай облысының киелі (сакралды) орындарының картасына енген киелі орын дарының бірі Қамысты қорғанысы (1 сурет). Ежелгі адамдар қаласы Ресейдің шекарасына жақын және Челябі облысындағы атақты Арқайыммен бір ендікте жатқаны себепте оны көпшілік жағдайда Арқайым-2 деп атайтынын айта кету керек. Арқайым археологиялық ескерткіші елді мекеннің оңтүстігіне қарай 4 шақырым жерде жатқан төңіректегі биік төбешіктің атауы бойынша аталған. «Арқайым» атауы төркінің «жота», «арқа», «негіз» деген сөздерінен шыққан. Ашылғанына көп болмаған ежелгі Арқайым қалашығы – бұл Оңтүстік Оралдағы жеті немесе одан да көп ежелгі қалалардан тұратын тұтас кешен. «Қалалар елі» 214  шартты түрде Ресей Арқайымы, «Арқайым-I» және Қазақстан Арқайымы - Қамысты болып бөлінеді. Осылайша, Қамысты («Арқайым-2») әзірше ғылымда «арийлер» деген атпен белгілі ежелгі үнді-еуропалық тайпалардың отырықшылық мәдениетінің Қазақстан аумағында табылған, біздің дәуірімізге дейінгі ІІІ-ІІ мыңжылдық аралығына жатқызылатын бірден-бір белгілі ескерткіші болып табылады[2, 40 б]. Арқайымды 1987 жылдың маусымында археологтар С.Г.Баталов пен В.С.Мосиннен, археологиялық бағытта білім алып жатқан бірнеше студент пен осындай үйірмелерге қатысатын мектеп оқушыларынан тұрған Орал-Қазақстан археологиялық экспедициясы ашты. Кейін 1990 жылдың жазында В.Н.Логвин жетекшілік ететін Торғай археологиялық экспедициясы осы бір тамаша ескерткішке алғашқы сипаттама жасады және «Комаровка 12 елді мекені» деген атау берді. 1-сурет. Қамысты қорғанысы Мұның ежелгі ірі елді мекен болуы мүмкін деген болжауды алғаш айтқан Комаров орта мектебінің мұғалімі, өлкетанушы, тұрақты гид В.В.Мыльцев болды. Денисов тарихи-өлке тану мұражайында археология бойынша тұрақты жұмыс істейтін көрме бар, оған ежелгі қазақстандық Арқайымның бетінен кездейсоқ табылған жәдігерлер – керамика сынықтары, тас пен сүйектен жасалған еңбек құралдары, сондай-ақ мұражайға В.В.Мыльцев берген қоладан жасалған сирек кездесетін бұйымдар қойылған. Барлық табылған заттарға олардың ертеде жасалғанын растайтын кәсіби баға берілген. Біздің Арқайым да ресейлік секілді дөңгелек пішінде салынған. Мұндай қалаларды күн-қала деп атаған. Елді мекенді Н.В.Левит 1956 жылғы ұшақтан жасаған фототүсірілімге талдау жасау барысында 1995 жылы анық таған. Ресейлік Арқайым да, біздің Арқайым да анықталды, қалаларды өзара байланыстырып жатқан керуен жолдары анық көрінді. Біздің Арқайым ресейліктен көлемі бойынша үлкен болғанына қарамастан оған көңіл аударылмаған. Комаров ауылының аумағында адамзаттың барлық даму тарихы көрініс тапқан. Бұл жерден адамның ежелгі тас дәуірінен бастап қола дуірге және орта ғасырға дейінгі өмірін байқауға болады. Ауылдың аумағы бір кездерде Түркі қағанаты және Қыпшақ хандығы секілді мемлекеттердің құрамына енген. Қазақстандық Арқайым – бұл алдағы уақытта зерттелетін тамаша қорғанқамал, ғылым ордасы, шаһар шеберхана, ежелгі дәуірдің расытханасы[3, 6б.]. Қамысты - сирек кездесетін археологиялық ескерткіш, Қазақстан Республикасының тарихи-мәдени мұрасы үшін бірегей құбылыс. Арқайым-2 бүкіл әлемдік тарих ғылымы мен мәдениеті үшін зор маңызға ие. Келесі тарихи және сәулет өнері ескерткіші болып табылатын Екідің құрылысы (Дің-1 және Дің-2). Екідің – VIII-IХ ғасырлардан сақталған сәулет өнері ескерткіштері шамамен ерте темір дәуірінде пайда болған. Қостанай облысы Арқалық қаласы, Екідің ауылының солтүстік-шығысына қарай, Қараторғай өзенінің екі жақ жағасында орналасқан. Ол ертедегі екі рәсімдік құрылыс жабайы тастан киіз үй тәріздес салынған. Ескерткішті 1959 жылы Ә.Х.Марғұлан жетекшілік еткен ғылыми экспедиция зерттеген. Академик Ә.Х.Марғұланның деректеріне сүйенсек, олар VIII-IX ғасырларға жатады және ертеде киелі, салттық маңызы болған. Бұл ескерткіш қазақ мәдениетіндегі алғашқы үй құрылысы өнерінің дамуын бейнелейді[4]. Дің-1 Екідің ауылының солтүстік-шығысына қарай 1,5 шақырым жерде, Қараторғай өзеннің оң жағында орналасқан. Одан солтүстік-батысқа қарай, өзеннің сол жағалауында, өзеннен 730 м жерде және Бейсен қыстауынан (Жәуке ауылы) солтүстік-батысқа қарай 1,5 шақырым жерде Дің-2 тұрғызылған. Киіз үй пішінді ежелгі заманғы екі құрылыс темір дәуірінің бастапқы кезеңіне жатады. 2-сурет. Екідің ғұрыптық ескерткіші Дің-1 киіз үй пішінді, шығыс жағында есігі бар тас құрылыс. Іргетасынан бастап шеңберлене қаланып, жоғары көтерілген сайын бүрмелеп өрілген. Төменгі диаметрі (сыртқы өлшемі бойынша) 9 м, қабырғаның қалыңдығы 3 м, биіктігі 4 м жуық. Бұл маңайда бұларға ұқсас көптеген тас қорғандар бар. Дің-2 Қараторғай және Сарыторғай өзендерінің қосылатын жерінде орналасқан. Құрылыс дөңгелек пішіндегі тас пирамидаға ұқсас. Іргетасынан бастап шеңберлене қаланып, жоғары көтерілген сайын бүрмелеп өрілген. Биіктігі 4,5 м, ішкі шеңберінің диаметрі 3,5 м, сыртқы диаметрі 7,5 м, төменгі қабырғасының қалыңдығы 2,5 м. Тастар құм қосылған жабысқақ сазбен байланыстырылған. Тік бұрышты есік шығысқа қаратылған. Төбесінде диаметрі 1,2 м болатын тесік жасалған. Ескерткіш 1982 жылы Қазақстанның тарихи және мәдени ескерткіштерінің мемлекеттік тізіміне енгізілген [5,18 б.]. Жергілікті аңыз бойынша, XVII-XVIII ғғ. Екідің тұрған төбелер арасындағы алқапта қантөгіс соғыс болған. Бір-бірімен жауласқан рулардың әскери басшыларының ордасы осы жерде орналасқан. Тастардан құралған сфералық пішіндегі ежелгі екі құрылыс діңдер исламға дейінгі кезеңге жатады, сондықтан ауыл да Екідің деп аталады. «Татыр шайқасы» ескерткіші, Жанкелді ауданы, Арқалық Торғай тас жолының бойында, Тауыш ауылынан 3 км қашықтықта орналасқан. Арқалық-Торғай тас жолымен бара жатып екі қарапайым ескерткіш белгіні көруге болады. Бұл ескерткіш Амангелді Иманов сарбаздарының патшаның жазалаушы әскеріне ойсырата соққы берген жеңісіне арнап қойылған. Ескерткіште «1916» деген сан анық көрінеді (3 сурет). Ол – Татыр көлінің жағасында болған шайқастың датасы. Ескерткіш 1977 жылы орнатылды. 3-сурет. Татыр шайқасы ескерткіші Ескерткіш атауы әлдеқашан құрғап кеткен көлдің құрметіне берілген. Ескерткіште Татыр өзенінің бойында Аманкелді Имановтың қолбасшылық таланты айқындала түскен шайқастың уақытын көрсетіп тұрған «1916» деп жазылған сандар айқын көрінеді. Ол 1916 жылғы көтерілістің қолбасшысы болғаны тарихтан белгілі. Көтеріліске себеп пат шаның қазақтың ер адамдарын тыл жұмыстарына шақырту жарлығы болды. Жасақ жию астық жинау және малдарды қыстауға дайындау кезінде, астық дайындау кезінде өткі зілді. Еңбекке жарамды барлық еркек қауымын шақырту онсыз да қоныс аударушылардың жарамсыз етіп тастаған жерінің берекесін кетіріп, қазақ шаруасының экономикасына зия нын тигізді. Қалған қазақтар 1916-1917 жылдары түгелдей аштықтан қырылып жатты [6, 2 б.]. Аманкелді Имановтың басшылығымен Татыр өзенінің бойында казак жүзбасылары мен және полицей отрядымен шайқасты. Өзен жағасын қаулай өскен ну қамыстың қалың дығы сарбаздардың күтпеген жағдайларға торуыл жасауына, ұрыстың өз пайдаларына шешілуіне жақсы әсерін тигізді. Көтерілісші қазақтар үшін бұл жеңіс тек әскери жоспарда ғана маңызды болып қойған жоқ. Оның маңызы моралды – психологиялық және әлеуметтік-саяси астарында жатыр. Бұл шайқас жайындағы хабар бүкіл қазақ даласына тарап, халық арасында Амангелді Иманов пен1916 жылғы шайқаста ерлік көрсеткен оның жасақшыларының мәртебесін асыра түсті. Татыр көлінің жанындағы шайқастың сәтті шығуы халықтың сана сезімінің өсуіне және қазақ жерін түгелге дерлік қамтыған ұлт-азаттық қозғалыстың кеңеюіне ықпал етті[7, 27 б.]. Қорытындылай келесек Кеңес одағы кезінде киелі мекен деген ұғымды жете зерттеуге мүмкіндік болмады. Ол кезде олар қолдан тұншықтырып, талай киелі мекендерге қатысты аңыздар дәріптеуге жол бермеді, жазылмады, цензура арқылы шектеу қойғаны тайға таңба басқандай мәлім. Елбасымыздың рухани бағдарламасы аясында ғана жан-жағымызға қарап, жоғымызды түгендеп, құндылығымызды бағалауға ден қойып жатырмыз. Бүгінгідей жаһан дану дәуірінде жойылып кетпеу үшін, рухани-мәдени мол мұрамызға мән беріп, ұлттық құндылықтарымызды саралау және жастардың жүрегіне жеткізу, рухани географиялық, тарихи-мәдени белдеудегі қасиетті жерлерімізді жаңғыртудың болашақ үшін маңызы зор. Сонымен қатар қазіргі жаһандану заманында ұлттық санамызды жаңғырту арқылы ұлттық бірегейлігімізді сақтап қала алатынымызға көз жеткізе аламыз. Осы тұста ұлттық идеяның маңызы зор. Осы ұлттық идеяның бағыт-бағдарларының бірі киелі жерлерді насихаттау болып табылады. Яғни болашақ ұрпақ жалпыұлттық киелі нысандарды тану арқылы, ұлттық бірегейлікті ұғынып, қазақ халқының сонау тас дәуірінен бері бір ел, біртұтас халық ретінде қалыптасқан ел екенің, халықтың санасына сіңіру әрбір тархшы қауымының басты мақсаты болып саналады. Осы арқылы тұтас тарихи сана қалыптасады. Жаһандану үрдісінде қазақ киелі жерлер арқылы өз рухын жаңғыртып, асқақтатып, ұлттық болмысын, атадан балаға мирас болып келе жатқан ұлан- ғайыр жерін, тәуелсіздігін сақтай алауға ат салысуымыз керек.