ҚОСТАНАЙ ӨЛКЕСІНІҢ КИЕЛІ ОРЫНДАРЫ


Кіріспе: Өлкедегі киелі жерлер ретінде ерекше бағаланатын табиғи және мәдени нысандар, зайырлы және діни сәулет ескерткіштері, халық арасынан шыққан көрнекті тұлғалардың кесенелері мен қорымдары, халықтың жадында елеулі із қалдырған тарихи саяси оқиғаларға байланысты орындары, сонымен қатар тәуелсіз еліміздің әлеуметтік-саяси өмірінде ұлттық бірлік пен бірегейлік, жаңғыру нышаны ретінде маңызды орын алатын заманауи нысандардың да тарихы жан жақты зерттеп, қазақ халық жерге ғана емес, рухани қазынаға ие екенімізді әлемге таныту және халыққа жеткізу қазіргі таңдағы өзекті мәселелердің бірі деп есептейміз. Қостанай облысында көпшілік тағзым ететін, сырқат жанның дертінен айығуына көмектесетін әулелі орындар жетерлік. Әулие – халық арасында ерекше діндар-тақуалығымен, шипа дарытқан қасиетімен әйгілі болған, керемет дарын иесі, халқына рухани тәрбие беруші тұлға және Құдайдың тараптынан айрықша қасиетке ие болған, қарапайым пенденің қолынан келмейтін діни хикметтерді насихаттайтын жандар. Олар қауымды рухани байлыққа, тазалыққа, көрегенділікке, жақсылыққа шақырып, жамандық атаулыдан алшақ болуды уағыздай білген. Материалдар мен әдістер: Материалдар негізіне «Қазақстанның киелі жерлерінің географиясы» жобасына тікелей қатысты басылымдар мен оған дейін жарық көрген ака демиялық еңбектерден бастап бұқаралық ақпараттағы жарияланымға дейінгі жалпылама сипаттағы әртүрлі зерттеулер кіреді. Зерттеу барысында гуманитарлық ғылымдар жүйесінде қалыптасқан, салыстырмалы-герменевтикалық, құрылымдық-жүйелік талдау, тарихи реконструкциялау тәрізді зерттеу тәсілдері кең қолданыс тапты. Объективизм тәсілі киелі жерлерді қазіргі қоғамдық өмірде орын алып отырған рухани-әлеуметтік факт ретінде қарастырып, оның мән-мағынасы мен қызмет етуінің себептерін ашуға септігін тигізді. Нәтижелерді талқылау: Қостанай өлкесінде сакралды орындарының картасына енген киелі орындарының бірі Амангелді ауданында Қарынсалды өзеніне жақын жерінде орна ласқан Амантоғай ауылының маңындағы Құтан әулие мазары. Құтан әулиенің шын аты – Құттымбет, әкесінің аты – Аталық. Тайпасы Найман, руы Бағаналы. Халық оны «әулие» атаған, әулие дейтін себебі оның көріпкелдік қасиеті бол ған. Құтан әулие өзінің даналығымен, ақылдылығымен ерекшеленген. Халық оны «Бағана лының төрт тағаны» деп атаған. Оның Абылайханның кеңесшісі болғанын халық растайды. Құтан әулиенің тікелей ұрпақтары Торғай жерінде тұрмайды. Құтан әулиенің отаны – Ұлытаудың етегінде болған. Торғай даласына ол өз ауылымен көшіп келген. Бұл жерде ол жылқы бағумен айналысқан. Бала кезінен емшілік қасиетімен таныла бастаған, көзінің тірісінде-ақ әулие атанған. Өзінің бар ғұмырын науқастарды емдеуге жұмсаған Құтан әулиені халық дана, ақылы мен парасаттылығына қарап ерекше дарынды адам деп таныған. Құтан әулие өзінің 1695 жылдарда Тәуке хан орыс еліне жіберген елшілікті басқарғанын және Абылай хан тұсында да атақты би болғанын ескертсек, 1670-1760 жылдар аралығында өмір сүргенін шамалауға болады[1,7 б.]. Ел арасындағы әңгімелердің мәлімдеуінше ақылы дария, ұзақ өмір сүрген әулие басы на қойылған құлпытасқа 1690 жылы дүниеге келіп, 1780 жылы 90 жасында бақи болғаны қашап жазылыпты. Әулие қайтыс болатынын балалары мен туыстарына өз аузынан айтыпты. «Бірер күнде мен Алланың аманатын өзіне тапсырамын. Сол кезде сүйегімді түйеге артып, бос қоя беріндер де, оны алыстан көз айырмай қарап отырыңдар. Түйе қай жерге шөксе – мәйітімді сол араға жерлеңдер!», – депті. Бала-шаға, туыс-туғаны әулиенің айтқанын бір қате қылмай орындап, түйенің соңынан қозыкөш жер шамасында көзден таса қылмай ілесіп отырыпты. Арада екі-үш күн өткенде түйе Қарынсалды өзеніне таяқ тастам жерде тұрған биік қырдың төбесіне келіп, шөгіп жатып алыпты. Осылайша Құтан әулиенің денесі осы мекенге жерленген екен[2, 13 б].   Мәңгілік мекеніне қайтқаннан кейін де адамдар оның ерекше тылсым күшіне сенеді. Бейіт жанынан салынған шағын мазарға жолаушылар әулиеге құран бағыштап, түнейді. Құтан әулие жерленген бейітке науқастар ауруларынан айығу мақсатында келеді. Кесенеге жақын жерде емдік қасиеті мол бұлақ бар, оның жанына жолаушылар келіп түнейтін шағын қонақ үй кешені тұрғызылған. Үлкен кісілердің айтуынша әулиенің рухы осы маңда мал өсірген адамдарға да пана болыпты. Егер төрт мүлік мал ауруға шалдықса, оларды әулиенің кесенесі жанына түнетсе, жазылып кететін көрінеді. Торғай елінің халқы би Құтанды, әулие Құтанды айрықша қадірлеп, пір тұтып келеді. Ауырып-сырқағандар, бала көтермеген әйелдер киелі орын ретінде оның бейітінің басына түнеп, мінәжат етіп, дертіне дәру, шаншуына шапағат сұрайды. Әулиенің ұрпақтары 1977 жылы әулиенің денесі қойылған жерге кірпіштен мазар орнатып бастады. 2008 жылы жаңа кесене құрылды. Тіпті оның өліміне екі жүз отыз жылдан астам уақыт өтсе де адамдар оның құдірет күшіне сенеді. Мазардан алыс емес жерде шағын үйшік тұр, онда жолаушылар түнеп және әулие рухына тағзым етеді[3, 5 б.]. Жобаға енген Жанкелдин ауылындағы ауданының Аралбай кентіндегі киелі орын дардың бірі Қазыбай әулие кесенесі Қостанай облысы, Жангелдин ауданындағы Аралбай ауылының аумағында орналасқан. Қойшығара Салғариннің айтуы бойынша, Қазыбай әулие қазіргі Жангелдин ауданының Аққұм ауылында 1664 жылы дүниеге келіп, Баян-Таңат елді мекенінде 78 жасында қайтыс болған. Қыпшақ руынан шыққан [4, 6 б.]. Халық арасында сол жер «Қазыбай қорымы» деп аталынып кеткен. Қазыбай халқының қорғаушысы және болашақты болжаушы, білімді адам болған. ХVII ғасырда оның елі Торғай және Жыланшық өзендерінің бойына орналасты. Қазыбай әулиенің он бір ұрпағының әрқайсысы жеке рудың негізін қалаушы болды. Елінің тағдырына бей жай қарамай, көріпкелдік қасиетке ие екендігі мына бір аңыз әңгімеден байқауға болады: Бір күні әулие «Баянат-Таңат» ауылының маңынан өтіп бара жатқанда денсаулығы сыр беріп, көшті тоқтатады. Туыстарын шақырып: «Көп ұзамай мен о дүниелік боламын. Сүйегімді осы ауылға тапсырыңдар» - деп өсиет қалдырады. Жақындары аң таң болады. – Сіз ауылдағы беделді, сыйлы азаматсыз. Бұл жерде Әулие қыздың зираты бар. Болашақта атыңыз ұмытылып, шықпай қалады ғой - деп жауап береді. Әулие былай деп жауап қатты: Бұл жайлы қам жемеңдер! Әулиелігі басым адамның аты аталады»[5] депті. Қазіргі таңда сол жер «Қазыбай қорымы» деп аталады. 1-сурет. Қазыбай әулие Ақпанұлының кесенесі   Қазыбай әулиенің ұрпақтары, Китаба руынан шыққан адамдар, оның тікелей ұрпақтары кесене тұрғызды. Құрылыстың бастамашысы – белгілі қазақстандық қайраткер, жазушы Қойшығара Салғарин. Оған қоса, жергілікті тұрғындар да көмектесті, олардың арасында ғалым Баймағамбетов, Шәкин Хамит және Балғабай Қабжанов та бар. Жергілікті тұрғын дардың айтуынша, мұнда әулиенің көптеген ұрпақтары, сондай-ақ емделіп, көмек сұрағысы келетін адамдар жиі келеді. Олар кесененің жанында немесе ауылда түнеп тоқтайды. Кесене қасиетті орын болып саналады, оған көптеген қажылар келеді. Қоянақ әулие Жолшарақызының кесенесі Наурызым ауданы Шилі және Шолақсай ауылдарынан он сегіз шақырым жердегі Қарасу мен Қопа қоныстарының жанында орна ласқан. Қоянақ әулиенің ұрпақтары оның қабірінің үстінен заманауи кесене тұрғызған болатын. Қоянақ әулие кесенесі емдік күші бар қасиетті орын болып саналады және көптеген науқастардың дертіне шипа табылуы осыған байланысты екен. Халық арасында Қоянақ әулие жайында көптеген аңыз-әңгімелер айтылады. Оның әкесі Жолшара мен атасы Тастемір де әулие адамдар болған жандар және тағдырға қатысты оқиғаларды алдын ала болжай ала білген. Ал мұндай қасиет Қоянақ әжемізге өз әкесінен дарыған екен. Қоянақ әулие табиғат күштері басқара алатын қасиетке ие болған. Және аспандағы бұлттарды жылжытып, дауылды тыныштандыруға қауқары жеткен[6, 4 б.]. Қоянақ Жолшарақызының күйеуінің аты – Бисара. Күйеуі достарымен және туыстары мен қалыңдығын алып кетуге ауылына бара жатқанда адасып кетеді. Ақыр соңында далада дұрыс жол таба алмай тұрғанда кенеттен алыстан қабірді көреді. Сондағы тастардың біріне дастархан жайылып, одан жолаушылар ауқаттанады. Кейін дастархан олардың көз алдарында жоқ болып кетеді. Ал ескерткіш тастың арт жағында жол айқын көрініп тұрады. Осылайша Қоянақ әулие өзінің болашақ күйеуіне жол табуға көмектесіпті. Көпшілік Қоянақ әулие жергілікті тұрғындарды қорғайтынына сенеді, өз аймағына жақсылық әкеледі деп есептейді. Мұнда келушілер кесенедегі дұға-тілектер олардың түрлі ауруларынан айықтыратынын әрі қиындықтарын жеңуге және сәттілік әкеледі деп есептейді. Осында келген адамдардың пікірінше, мұнда бір түн түнегеннен кейін дерттерінен жазылуға болады екен. Адамдардың тілеген тілектерінің орындалуы таңқаларлық жағдай емес екені рас... Бәлкім бұл жердің сыры осында ат басын тіреген жандардың ішкі жан дүниесінің үйлесім табуында жатқан шығар[7]. Түркібай әулие Ақанұлының зираты Наурызым ауданының Қараменді орталығынан Өлеңді ауылы бойындағы тасжолдың бойында орналасқан. Жергілікті тұрғындардың айтуынша, Түркібай ата XIX ғасырдың емшісі ретінде танымал болған. Қайтыс болар кезде Түркібай әулие «Менің күшім тағы екі жүз жыл сақталады», – деген екен. Сондықтан қабірдің басына барған кез келген адам дініне қарамастан жолдың бойындағы белгіге немесе әулиенің басына тас қойып, құран бағыштап, тілек тілеп, көмек сұрайды екен[8]. Түркібай әулие Ақанұлы (1759-1832 жылдары өмір сүрген) қырық жасында бүкіл ауыл-аймаққа танымал әулие болған. Әулиелер ұрпағы құрастырған шежіренің деректеріне сүйенсек, Түркібай әулие мен Қоянақ әулие арасында жақын туыстық байланыс бар екен. Түркібай әулиенің әкесінің бойында да Алланың берген ерекше қасиеті болған әрі алыстағыны бірден көретін қырағы жан болыпты. Тіпті өзінен отыз-қырық шақырым жердегі оқиғалардан хабардар болған. Ал Түркібай әулиенің анасы Үкі – әулие Тастемірдің қызы, Жолшараның туған әпкесі болатын. 2017 жылы зираттың маңына осында келушілерге арнап үлкен үй салған болатын[6, 4 б.]. Жангелдин ауданындағы қасиетті киелі орындардың бірі – Баймырза әулие Мергенұлы кесенесі Қаламқарасу ауылдық округі Шұбалаң ауылында орналасқан (Қостанай облысы, Жанкелдин ауданы). Баймырза әулие Мергенұлы (1741-1829) – белгілі қазақ батыры. Баймырза батыр жоңғар шапқыншылығына қарсы күресті басқарған, Е. Пугачевтің шаруалар көтерілісін ашық қолдаған, патша билігінің отарлық саясатына қарсы күреске қатысу шылардың бірі болды. Сонымен қатар, дертке шалдыққан адамдарды емдей алатын қасиетіне қарай халық оны «Баймырза-әулие», яғни «қасиетті адам» деп атады.   Баймырза батыр – тәжірибелі қолбасшы, әділ Мерген (Теңізбай) бидің ұлы және өзінің әкесінің ерлігін жалғастырушы. XVIII ғ. басында өмір сүрген Мерген би Бабасұлы (1691 1754) батыр, би, шешен, ру басшысы болған. Баймырза батырдың әкесі атақты Жәнібек Шақшақұлымен бірге жоңғар шапқыншылығына қарсы әскер жасағын басқарған. Әскери өнеріне қарай Теңізбай биді мерген атаған. Аңырақай шайқасында Теңізбай би ауыр жарақат алады. Содан кейін Жәнібек Шақшақұлымен бірге орыс елшісі Карл Миллердің керуенін тұтқынға алған Қойгелді батырды ымыраға келуге шақырып, қазақ-орыс қарым қатынастарын жөнге келтіріп, татуластыру істеріне қатысады [9]. Мерген батыр өмірінің соңғы шағында ұлы Баймырзаға бес қаруын мұра етіп қалдырады. Баймырза 13 жасында бір шайқаста жаудың үш батырын жеңіп, ерлігімен көзге түседі. Үш жүздің абыз қариялары Баймырзаға «Жауыңды да өлімге қимайтын, жүрегің жұмсақ жансың, ғұмырың ұзақ болып, беліңнен қылышыңды, қолыңнан қамшыңды қалдырмайтын әдетің бар, әрі иегің екі айрылып тұр, ұрпағыңның арасында би де, батыр да, ақын да шығар» – деп батасын беріпті. Баймырза батырдың ұрпақтары арасынан Сүттібай, Төке билер, Смағұл болыс пен 1916 ж. ұлт-азаттық қозғалыстың қолбасшылары Хакімбек Төкеұлы, Сейдахмет Байсейітұлдары бабасының батырлық дәстүрін жалғастырушылар шықты. XIX ғ. оның батырлығымен қоса, әулиелік қасиеті елге тарай бастады[10, 504 б.]. Кейін Баймырза әулие кесенесі бірнеше ғасырлар бойы «қасиетті мазар» ретінде Торғай халқының құлшылық ететін киелі орнына айналды. Кеңес өкіметі жылдарында дінге қарсы саясатқа қарамастан, жергілікті тұрғындар осы жерге келіп, батырды еске алып, құран бағыштап тұрған. Науқас адамдар мазардың төменгі жағына келіп түнегеннен кейін құлантаза жазылып кетеді деген сенімде болған. Киелі орын жайлы белгілі қазақ жазушылары Ғафу Қайырбеков пен Сырбай Мәуленов тің шығармаларында және белгілі өлкетанушы С.Кенжеахметұлы мен Ж.Қосабаевтың зерттеулерінде айтылады. Баймырза әулие Мергенұлы ұрпақтары Жанкелдин ауданында тұрады. Ақын Ғафу Қайырбеков және академик Марат Барманқұлов Баймырза әулие ұрпақтары болып табылады[11, 456 б.]. Зерттеу нәтижесі: Жүргізіліп отырған зерттеу жұмысы шеңберінде Қостанай өңірін дегі киелі жерлердің тарихына, мәні мен мазмұнына, қазіргі қалып-күйіне және нысандарға байланысты ел арасында қалыптасқан көзқарастарға, деректерге сүйеніп, қажетті тұжырым дар жасалды. Өңірдегі киелі жерлердің шығу тегін және ескірген, күңгірт тартқан, бұл күнде жалпы қауымға белгісіз нысандардың тарихы жазылған ғылыми-зерттеу құнды жұмыс болмақ. Қорытынды: Бірін-бірі толықтыратын «Туған жер» бағдарламасы мен «Қазақстанның киелі жерлерінің географиясы» жобасы арқылы туған жер мен киелі жерлерге деген шынайы патриоттық сезім арқылы, екеуінің сабақтастығы арқылы болашақ ұрпақта біртұтас мызғымас тарихи сана қалыптасады. Туып-өскен жерге деген сүйіспеншілік бір ғана Отанымыз – Қазақстанға деген патриоттық сезімге ұласса, Қазақстанның қасиетті жерлерін қастерлеу – бізді кез келген рухани жұтаңдықтан сақтап, аман алып шығатын символдық қалқанымыз әрі ұлттық мақтанышымыздың қайнар бұлағы болары хақ. Қазақ халқының жадында өшпес құндылық болатын және ұлттық бірлік пен өркендеу нышаны ретінде танылатын ерекше қастерлі мәдени мұра ескерткіштерінің ұрпаққа, елге берер тағылымы ұшан-теңіз!