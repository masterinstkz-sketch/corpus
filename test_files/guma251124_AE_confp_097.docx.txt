ҰЛЫ ЖІБЕК ЖОЛЫНЫҢ ТӨҢКЕРІСКЕ ДЕЙІНГІ ОРЫС ТАРИХНАМАСЫ


Ұлы Жібек жолын өзіндік әлемдік феномен деп атауға болады, өйткені оның халық аралық деңгейдегі маңызы артып, ежелгі дәуірден бастап бүгінгі күнге дейін өзектілігі жойылмай келеді. Бұл керуен жолы б. з. д. ІІ ғасырдан бастап ұзақ уақытқа созылды, орта ғасырлар және бірнеше елдер мен халықтарды біріктіріп, Шығыс пен Батыстың өзара байланыстырды, әлемдік өркениеттер диалогында үлкен рөл атқарды. Ұлы Жібек жолы картасы Көрсетілген өркениеттердің өзара тоғысуындағы әлемдік сауда жолы тарихының тарихнамасын зерттеу тарихшылар үшін аса маңызды. Осы тұрғыда Ұлы Жібек жолының революцияға дейінгі ресейлік тарихнамасының алатын орны ацтарлықтай. Революцияға дейінгі авторлардың ежелгі керуен жолын зерттеуде өз мақсаттары мен міндеттері, әдістері  болды. Бұл үдерісте олардың тұжырымдарына әсер еткен жағдайларды, көзқарастары мен ұстанымдарын ескеру қажет. Ұлы Жібек жолының революцияға дейінгі орыс тарихнамасы бүгінгі күнге дейін арнайы зерттеу нысанына айналған емес. Сондықтан да революцияға дейінгі орыс автор ларының Ұлы Жібек жолы және ежелгі қалалар тарихы бойынша жасаған тұжырымдарын, берген бағаларын талдау қазіргі кезеңнің көзқарасымен, керуен жолын жаңғырту тұрғысанан қарағанда өзекті болып саналады. Мақала Ұлы Жібек жолының революцияға дейінгі орыс тарихнамасын талдауға арналған. Сондықтан да әртүрлі мазмұндағы, деңгейдегі орыс зерттеушілерінің еңбектері тарихнамалық дерек ретінде алынды. Мәселені терең әрі жан-жақты қарастыру мақсатында ғылыми айналымға зерделеніп отырған тақырыптқа қатысты кеңестік және посткеңестік тарихшылардың еңбектері түсірілді. Тарихнамалық зерттеу принциптерінен тарихилық пайдаланылды. Ол төңкеріске дейінгі тарихнамалық кезеңнің уақыт желісін өзара сабақ тастықта қарастыруға, өткендегі тарихи ойды зерттеуде тарихи бағытты ұстануға мүмкіндік берді. Ғылыми зерттеуде логикалық талдау, мерзімдемелік, проблемалық-мерзімдемелік, ретроспективті, өзектілік әдістері қолданылды. Олар Ұлы Жібек жолының революцияға дейінгі маңызды аспектілерін қарастырудың кілті іспеттес болып табылады. Ресей қазақ жері мен Орталық Азияны жаулап ала отырып Иран, Үндістан және Қытаймен сауда-экономикалық және саяси байланыстар орнатудағы ежелгі жолдарды пайдалану үшін оның мүмкіндіктерін зерттеуге тиісті еді. Сол себепті болар Қазақстан мен Орта Азияны жаулау барысында, әсіресе бұл аймақтарды басып алғаннан кейін ежелгі жол тораптарын зерттеп, олардың сипаттамаларын берген әртүрлі дәрежедегі мақалалар мен еңбектерді жариялады. Олардың біразы белгілі «Туркестанский сборникте» жинақталған. Соның бірі В.Григорьевтың көлемді мақаласы «Об арабском путещественнике Х века, Абу Долеф и странствовании его по Средней Азии» деп аталады [1]. Біз үшін құндысы автордың басқа да еңбектер негізінде бұрынғы уақыттарда Амудария мен Сырдария бойынан Қытай мен Тибетке баратын төрт жол тармағы болғандығын мақаладағы ескертпесінде сипаттауы еді. Оның біріншісі – Таразға барып, Жоңғария арқылы Қарашарға немесе Жоғарғы Барсаджарға баратын жол, екіншісі – Ферғана арқылы Жоғарғы Барсаджарға; үшінші жол – Тохирстан мен Памир арқылы, ал төртіншісі – Памир мен Вахан арқылы деп жазады [1, 10б.]. Ш.Ш. Уәлиханов Жетісуда 1856 және 1857 жылдары екі рет болған еді. Оның «Поездка на Иссык-куль», «Записки о киргизах» сынды шығармаларында көне мәдениеттер куәсі болған обаларға, қалалар қирандыларына, ирригациялық жүйелерге үлкен назар ауда- рып отырғаны байқалады. Ғалым ескерткіштерді сипаттағанда, оларды өлке тарихымен байланыстырады, жекелеген археологиялық нысандарды салыстырады [2, 37-43 бб.]. Ш.Ш. Уәлиханов көрсетіп кеткен қалалардың бірі Шілік өзеніндегі қала болып табылады. Бұл қалашықтан Ш.Ш. Уәлиханов қыш ыдыстар сынықтарын, інжу-маржан моншақтарын тапқандығын айтқан. Талғар өзенінің жоғарғы жағынан Ш.Ш. Уәлиханов жергілікті халық «Рүстем обасы» деп атаған ескерткішті кездестіреді. Ал, бұл Жібек Жолының қазақстандық аумағындағы алғашқы ірі қалалардың бірі болған Талғар қаласының атауларының бірі еді [2, 60 б.]. Қала ортағасырлық дерек көздерінде Тальхиз деп те көрсетілгенін айта отырып, Т.В. Савельева, К.М. Байпақов секілді ғалымдар оның жергілікті атауы Талғар деп көрсеткен жөн дейді [3,45 б.]. Талғар қаласына қатысты А.М. Беленицкий, И.Б. Бентович, О.Г. Боль шаков сынды зерттеушілер, оны өте үлкен емес бекініс деп қана атап өтеді [4]. Шындығына келгенде қала аумағы 7-9 гектар жерді қамтиды. Қазіргі күні Талғар қаласы - Іле Алатауында орналасқан, кең көлемді қазба жұмыстары жүргізіліп жатқан ірі тарихи қала. Мұнда жыл сайын Талғар археологиялық экспедициясы үздіксіз зерттеулер жүргізіп келді. Тарихнама үшін Н.А. Абрамовтың ХІХ ғасырдың 60-70 жылдары жариялаған мақалалары айтарлықтай маңызды. Ол өзінің «Алматы или укрепление Верное с его окрест ностями», «Древнее укрепление при речке Чингильда», «Древние курганы и укрепления при в Семипалатинской и Семиреченской областях» сынды мақалаларында Жетісу өлкесіндегі   Ұлы Жібек жолы бойында орналасқан бірқатар ескерткіштерді сипаттады [5]. Әсіресе оның Іле мен Жоңғар Алатауындағы археологиялық нысандарды сипаттауы өз құндылығын әлі күнге дейін жоғалтқан жоқ. Патша үкіметінің Шығыс елдерімен сауда-экономикалық байланыстарды жандандыру жолдарын іздестіргенін және соның барысында ежелгі Ұлы Жібек жолы тармақтарын да зерттегендігін 1876 жылы шыққан «Результаты экспедиции полоковника Ю.А.Сосновского для исследования торгового пути в Китай» атты мақаладан да көруге болады [6]. Мұнда негізінен алғанда Зайсаннан Қытайдың орталық аудандарына бару жолдары сипатталады. Сонымен қатар, Тянь-Шаньнан Турфанға, одан ары Қашқарға баратын және оның солтүстігіндегі Тянь-Шаньнан арқылы Баркөлге баратын жол мен оның екі тармағы да қысқаша баяндалады. Ежелгі сауда жолдары және оның бойымен жүргендер туралы бірнеше қызықты мәліметтер мен зерттеулердің қорытындылары «Туркестанские ведомости» газетінде де жарияланып тұрды. Соның бірі мысалы, 1870 жылғы 20 қарашадағы 14 санында «Древний путь в Среднюю Азию» деген атпен жарияланған [7]. Онда орыстардың І Петр кезінен Орта Азиядағы сауда жолына назар аударғанымен, бұл жолдың өте ежелден өмір сүріп келе жатқанын, еуропалықтардың Орта Азия мен Каспий теңізі арқылы баяғы замандардан теңіз және өзен жолдары арқылы сауда жасап келгендігі баяндалады. Ұлы Жібек жолының ежелгі дәуірде өмір сүріп келгенді, дегенмен, еуропалықтардың Орталық Азия мен Каспий теңізі және өзен жолдары арқылы сауда жасап келгендігі баяндалады. Ұлы Жібек жолы туралы мазмұнды мақалалар топтамасы осы газеттің 1889 жылғы қыркүйек-қазан айларындағы үш санында (№№ 38, 39 және 40) жарық көрді. Ол «Западный Туркестан в ҮП столетии, по описанию китайского путещественника» деп аталады [8]. Мақаланың негізгі бөлімі алты тақырыпшадан тұрады. Олар рет-ретімен: «Сюань Цзаньның жазбалары мен өмірбаяны негізіндегі Батыс Түркістандағы жолы», «Сюань Цзань маршрутын қазіргі уақыттағы жерлермен салыстыру», «Сюань Цзаньның жолынан тыс жатқан жерлер туралы мәліметтер», «Батыс Түркістанның жалпы сипаттамасы», «Батыс Түркістандағы дін туралы мәліметтер», «Тугустар туралы мәліметтер» деп аталған. Әрбір тақырыпшаның астында қысқаша жоспары беріліп отырған. Осылардың ішіндегі көлемдісі бірінші, екінші және алтыншы тақырыпшалары. Мақаланың соңында авторы ретінде Н. Аристов көрсетілген. Императорлық археологиялық комиссияның өкілі, Түркістан археология әуесқойлары үйірмесінің мүшесі, шығыстанушы Н.Н. Пантусов Жетісу тарихи жәдігерлерін зерттеуде біршама еңбек сіңірді. Оны ғалым ретінде әсіресе тарих, нумизматика, археология, этнология, лингивистика мәселелері қатты қызықтырды. Мемлекеттік қызметте жүріп ол түрлі ғылым салаларымен шұғылданды. Жетісу жерін көп аралаған Н.Н. Пантусов ғылыми деректерге сүйеніп, Верный бекінісін ортағасырлық Алмату қаласымен салыстырды. Ол Бабыр сұлтанның жазбаларына сілтеме жасай отырып, «Фергана по «Запискам султана Бабура» атты мақаласында Верный тарихы (қазіргі Алматының) ортағасырлық Алматудан бастау алатындығын алғаш пайымдағандардың бірі еді [9]. Н.Н. Пантусов Іленің жоғарғы ағысындағы Құлжа ауылы маңындағы ортағасырлық қаланы Алмалық деп есептейді [10]. Оның бұл пайымдауы әріптесі В.В. Бартольд тарапынан да қолдау тапты [11]. Н.Н. Пантусов ұсынысымен Жетісу ескерткіштерін қорғауға қатысты бірқатар өкімдер де шықты. Г.В. Фишердің «Озеро Балхаш и течение р. Или от выселка Илийского до ее устьев» атты 1884 жылы шыққан Ілені сипаттайтын мақаласында Балқаш өңірінің көне отырықшылық мәдениеті, ежелгі суландыру жүйелері жайлы азды-кемді мәліметтер бар [12]. Кейіннен Л.С. Берг Г.В. Фишердің келтірген мәліметтерін нақтылай түсті. Бұл зерттеуші көне суландыру жүйелерінен бірқатар қыш ыдыстардың сынықтарын да ұшырастырады да, Іленің құрғап қалған арналары бұрын үлкен мәдениеттің ошағы болғандығын делелдеді [13] . Жетісу мен Оңтүстік Қазақстан сынды көне өркениет аймақтарының ортағасырлық тарихы мен археологиясының зерттелуіне В.В. Бартольд өзіндік үлес қосқан еді. Оның Жетісудың тарихына қатысты еңбегінен басқа бүкіл Орталық Азия мамандары «Отчет о   поездке в Среднюю Азию с научной целью 1893-1894 гг.» секілді іргелі жұмысын әлі күнге дейін пайдаланады [14]. Онда ХХ ғасыр бас кезінде Солтүстік-шығыс Жетісудан кездейсоқ табылған бірлі-жарымды археологиялық олжалар аталып кетеді. Мысалы, 1901 жылғы Археологиялық комиссияның есебінде Верный қаласынан табылған ХІІІ ғасырға жататын мәнеттер, өрнекті қыш ыдыстар, Шағатайлық кезеңнің мәнеттері жайында сөз қозғалады [15]. Жалпы алғанда, Талас алқабы мен Тараз қаласының тарихы бойынша еуропадағы алғашқы жазба мәліметтер жиынтығын 1838 ж. француздың белгілі шығыстанушысы М. Картмер құрастырған деп есептелінеді. Сондай-ақ, Талас пен Шу алқабындағы архео логия мен сәулет өнерінің ескерткіштері туралы мәліметтер географтардың, шығыстанушы лардың, натуралистердің, сонымен қатар саяхатшылар мен өлкетанушылардың еңбектерінде көптеп кездеседі. ХІХ ғасырдың екінші жартысынан бастап Қазақстанның ертедегі ескерткіштерін зерттеумен Императорлық қоғамның Археологиялық комиссиясы айналысты. Соның белді мүшелерінің бірі суретші М.С. Знаменский 1864 жылы бекіністік құрылыс Ақыртастың қираған қалдықтарының бірнеше кескіндерін жасаған болатын [15]. Бұл ескерткіш бірден өзінің жұмбақ белгіленуімен, өзіндік жоспарлануымен, ірі тас блоктарының қалануымен қызықтырған еді. Одан кейін Ақыртаста 1867 ж. П.И. Лерх болып, оның құрылысына қарап ескерткішті будда храмы деп есептейді [16, 24 б.]. Ақыртасты В.А. Каллаур да өзінің «Акыр Тас» атты мақаласында зерттегені белгілі. Мақалада ескерткішке жалпы сипаттама жасалды. Суландыру жүйелеріне көңіл бөлінді. В.В. Бартольд Ақыртасты христиандық кешен деп есептеген болатын. Оның «О христианстве в Туркестанском крае» (Соч. Т.2, 180-182 бб.) еңбегінде аңыздар келтіріп, оны христиандық құрылыс – несториандықтардың монастыры деп түсіндірді. Оның бұлай деп жорамал жасауына тас блоктардың біріне салынған балықтың суреті себеп болған. Балық суреті христиандықтың символы болғандығы белгілі. Крест белгісі зристиан емес ілімнің ықпалымен бүкіл Орталық Азияда ерте ортағасырларда тарады. Қазақстандық ғалым-тарихшы Т. Омарбеков атап өткендей, кресті бірқатар рулар өздерінің таңбаларында белгіледі. Алайда уақыт өте келе Х ғасырдан бастап, қарахандық әулеттер исламды мемлекеттік дін ретінде мойындағаннан кейін мұсылмандардың саны артты. Сәйкесінше бұл өңірдің рулары, бәрі болмаса да кейбіреулері крест белгісін пайдаланудан бас тартты[17.] Ақыртаста болған Д.Л. Иванов ескерткішті мейлінше толымды түрде суреттеп, әрбір блоктарының суретін салып көпшілікке жеткізеді [18]. 1890 жылы шығыстанушы Е.Ф. Каль Әулиеата уездінде зерттеу жұмыстарын жүргізді. Шығыстанушы уезд аумағынан көне қорғандар мен күзет мұнаралары жайлы мағлұматтар табады. Осы кезде ол Жетітөбе бейітінде қазба жүргізеді. Алынған мағлұматтарды кейіннен жарыққа шығарып, Жетісу археологиясына өзіндік үлесін қосады. В.В. Бартольд 1893-1894 жылдары Шымкент - Әулиеата - Мерке – Пішпек (Бішкек) – Ыстықкөл – Верный маршруты бойынша жүріп өтті. Жол жөнекей өзіне қажетті орасан зор ғылыми мәліметтер жинас тырады. Ғалым жоғарыда аталған есептік мақаласында Жетісу ортағасырлық қалаларын, оның ішінде Тараз қалашығы мен Талас алқабының археологиялық және сәулет ескерт кіштерін анағұрлым қызықты етіп бере білді. В.В. Бартольдтың Түркістан археология әуесқойларының үйірмесіндегі бірқатар әріптестері де осы аймақта нәтижелі зерттеулер жүргізді. Бұл үйірменің жетекші мүшелері – В.А. Каллаур, В.П. Лаврентьев, Н.П. Остроумов, Ә.Диваев, т.б. Жетісу жеріндегі қалалық мәдениеттердің, мұндағы халықтың тарихының мәселелерін зерттеді. Әсіресе В.А. Каллаурдың «Древности в низовьях реки Талас», «Археологическая поездка по Аулие-Атинскому уезду», «К истории г. Аулие-Ата», «Древние местности Аулие атинского уезда на древнем караванном пути на запад от Аулие – Ата», «Поездка на Ахыр Тас (Ахур-Таш, Таш-Акыр) и его окресности», «Находка клада древних монет в г. Аулие Ата», т.б. еңбектерін патшалық Ресей кезіндегі археология ғылымына қосылған үлес деп бағалауға болады. [19]. Бұларда ортағасырлық қалалардың орнын анықтауға, түрлі елді мекендер мен қорымдарға, тас мүсіндерге байланысты сипаттамалар берілді. Ал  В.П. Лаврентьев Әулиеата маңындағы қалашықтардың «дөңестер» реестрін жасаса, П.И. Лерх, Л.Д. Иванов - Тараз А.И. Добросмыслов - Әулиеата қалаларындағы сәулет өнері ескерткіштерін зерттеуге көңіл бөлген [20] . К.П. Фон-Кауфман Түркістан өлкесінің тарихына, этнографиясына, статистикасына, географиясына қатысты материалдар оқырмандарды Ресей иелігіндегі әлі аз зерттелген, бірақ дүние жүзі ғалымдарының ерекше ынтасын тудырып отырған осы елмен жан-жақты таныстыруды көздейді. Ол орта ғасырлық ірі қала Отырар мен оның айналасындағы көне ескерткіштерді зерттеу туралы мәселе көтерген. Архивте белгілі шығыстанушы Н.И. Веселовскийдің «Қазалыдан Ташкентке барар жолдағы көне қалалар қалдықтарының көне сипаттамасы» деп аталатын қолжазбасы сақталған. Қолжазбада Қазалы қаласы қасын дағы Жаңқала - көне қалашық қалдықтарынан бастап Сайрам жәдігерлеріне дейін суретте леді. Қолжазбаның 57 бетінен Түркістандағы Қожа Ахмет кесенесі, басқа ескерткіштер сипатталады. Түркістаннан кейін Н.И. Веселовский Отырар құландыларын суреттейді: «Әзірет мешітін көріп болған соң бұл жерде Темір дүние салуымен танымал, кезекті құланды орны Отырар болды. Бұл қаланың қалдықтары Арыс пен Дария сулары қосылар жерде. Алғашқы өзен каладан 6 верста, екіншісі 3 верста қашықтықта ағып жатыр[21] Көне Түркістан жерін зерттеген алғашқы Ресей ғалымдары және өлкетанушылары, негізінен, патша үкіметінің саясатын іске асыру барысында еңбек етеді. Мұны белгілі шығыстанушы В.В.Бартольд мойындай отыра көрсетеді: "Түркістан генерал-губернатор лығының құрылуы, бірқатар уақыт ішінде өлкеде ғылыми жұмысты жандандырды. Бірақ негізгі мақсат өлкенің географиялық, табиғи, тарихты статистикалық зерттеу, әрине, тұр ғындардың тұрмысы мен өткенін зерттеуге әрекет жасалды" [22, 13 б.]. Сырдария өлкесін археологиялық жақтан зерттеуге қозғау салған 1862 жылдың 19 қаңтар айындағы Императорлық археологиялық қоғамының отырысында Қазалы көпесі Н.Деевтің ұсынысы бойынша жасалынған "О древностях Сырдарьинского края" еңбегі бол ды. Қалалар, керуен-сарайлар, обалар, жолдар туралы жазудың қажет еткендігін айтты. Н.С. Лыкошин құрастыруымен "Среднеазиатский вестник" журналының Ташкент қаласыңда ай сайын шығатын 1896 жылғы шілде-қыркүйек айларына арналып шыққан номерінде П.Лерхтың еңбегі туралы мақала жарияланды [22]. 1864 жылдары П.И. Лерх 1859 жылы құрылған Археологиялық комиссияның мүшесі ретінде Орта Азия және Қазақстан жеріне ғылыми экспедициялардың жұмысына қатысқан болатын. П. Лерх Сыр дарияның теменгі ағысынан бастап, Жетісу өлкесіне дейінгі аралықты аралап өтті, әсіресе Сырдарияның төменгі ағысындағы Жаңакент, Жент, ортағасырдағы Сауран, Түркістан, Сығанақ қалалары туралы мәліметтері оның еңбегінің басты бағытына айналды. Оның "1867 жылғы Түркістан өлкесіне археологиялық сапар" атты Археологиялық Комиссияға берген есебі, өз замандастарының тарапынан ғылыми бағасын алды. П.И. Лерхтың археологиялық зерттеу есебінен ғалымның шығыс тарихын зерек білетіндігін аңғарылады. Оның Жанкент қаласының құрылымын зерттеп, суландыру жүйе леріне көңіл бөлумен қатар, өзіндік тұжырым жасауы - көңіл аударарлық жай. Зерттеушінің батыл тұжырымының бірі көне қалалардың қирау себептері. Соның бір айғағы көне қаланың күшпен қиратылмай, табиғаттың бұзылуына байланысты біртіндеп қирауын, тұрғындарының басқа аймақтарға қоныс аударғандығын ғылыми дәлелдеуінен аңғарамыз [23]. Ол Сыр дарияның Шыңғысхан әскерлерінің тарапынан қиратылған қалалардың орнын да, кейінгі жылдарда археологтар тарапынан дәлелденгеніндей, орынды көрсеткен. Мысалы, Отырар, Сауран, Сығанақ т.б. қалалар туралы осыны айтуға болады. П.И. Лерхтың еңбегі арқылы, кезінде бекініс деп түсіндірілген Міртөбе атты көне қаланың орны археологтар тарапынан зерттеліп, оның үлкен ортағасырлық қала екендігі дәлелденді. Ол Сауран, Сығанақ қала ларының көнеден келе жатқандығына назар аударған. Оның жолжазба есебінде архео логиялық заттардың түр-түсіне, не мақсатқа пайдаланылғандығына, жақсы көңіл бөлінген, жеке ескерткіштер бейнесі дәлдікпен көрсетілген. П.И. Лерх еңбектерінен Орта Азия жерін дегі болған жолжазбасынан басқа, Қазақстанның Шу-Талас аймақтарында болып, ондағы Әулиеата (көне Талас) қаласы туралы да жазған мәліметтерін айтуға болады. Түркістан жеріне географ, геодезист ғалымдардың келуі ғылымда жаңа тұжырым дардың орын алуын жағдай жасады. А.П. Федченко көне Шардара, Сүткент, Байырқұм сияқты қалалардың орнын айта келіп, Сырдарияның көне суландыру жүйелері бойынша көптеген мәлімет қалдырған. 1893-1894 жылдары В.В. Бартольдтың Орта Азия және Қазақстан жеріне келуі Түркістан өлкесінің тарихына жаңа бағыт-бағдар әкелді. 1893 жылы табиғаттану, антропология және этнография бойынша Императорлық қоғамының Түркістан белімінің отырысында Н.П. Остроумов, пен В.В. Бартольд Түркістан өлкесіндегі бағалы археологиялық ескерткіштерді зерттеудің қажеттілігіне баса назар аударып, көне ескерткішті сақтау керектігі туралы айтқан. Сонымен қатар алғашқы ғылыми қоғам құру қажеттігін де айтқан солар еді. Соған байланысты 1895 жылы археологияға қызығушылардың Түркістандық үйірмесі құрылды. Түркістан археологиялық үйірмесіне алғашқы күннен бастап жүзден астам әр түрлі мамандық иелері мүше болды. Олар шенеу ніктер, әскери адамдар, оқытушылар, дін иелері, т. б. құралды. Н.П. Остроумов, В.А. Кал лаур, Н.Н. Пантусов, А.А. Семенов, А.А. Диваев т.б. археология, фольклор, өнер туын дыларына жете көңіл бөлген оқымыстылар көптеген жаңалықтар ашып, ғылыми көзқарас қалыптастыруда белгілі орынға ие болды Түркістан археологиялық үйірмесінің мүшесі, қазақ жерінің ескерткіштеріне көп еңбек сіңірген зерттеушілерінің бірі өлкетанушы В.Каллаур еңбектеріне көңіл бөлген жөн. Оның 1899 жылғы Сығанақ, Ашнас т.б. жерлерде болып өткен жазбаларын кейінгі зерттеулерімен салыстыру қажет. Осы жылғы жазбаларында, ол Н.Лыкошин, Е.Г. Смирнов зерттеулеріне сілтеме жасайды. Сырдарияның орта ағысы қалаларының ішінде ортағасырлық араб, парсы саяхатшы, тарихшы, географтарының жазба деректерінде көп орын алған көне Отырар қаласы болып табылады. Түркістан археологиялық үйірмесінің мүшелері де сол жазба деректерге сүйене отырып, Отырар қаласына айрықша көңіл бөледі. Соның ішінде алғашқы еңбектердің бірі - Н.Лыкошиннің "Догадка о прошлом Отрара" атты 1899 жылғы еңбегі болатын. Ол Отырар қаласын алғаш көргеннен-ақ оның ірі мәдени орталық болған ірі ескерткіштер шоғыры екендігін беріле жазған. Н.Лыкошин де Отырар төбеден басқа Алтын төбе Пышақшы төбелер туралы айта келіп, жергілікті халықтардың ауызекі әңгімелерінің әсері болса керек, ол төбелерге зергерлер, тері өңдеушілердің бекінісі деген пікірлерді келтіреді. Оның бұл көзқарасы шындыққа жанасады. Ғалымның Отырар қаласының ежелгі атауын іздеуі, көне қаланың тарихта үлкен орын алғандығын көрсетті. Оның еңбегінен бай қайтынымыз, көне Фараб атауының Әмудария бойыңдағы бір елді мекеннен кездесуі жаңсақ пікірге алып келгеңдігі. Себебі, Н.Лыкошин Орта Азияның көне Бұхара, Самарқанд қала ларын көре отырып, әрі оның тұсында ол қалалар өзінің ортағасырлық көрінісін сақтап қалған ірі орталықтар болғандығын есепке алып, Отырар қаласын сол ортаазиялық Бұхарадан шыққан тұрғындар тұрғызды дегенге саяды. Н.Лыкошин ойының бұлай өрбуіне патшалық Ресейдің бірқатар оқымыстылары, шенеуніктері қазақ даласын тек көшпенділер, тағы елдер мекені деген түсінік қалыптастырған еді. Осы түсінік Н.Лыкошиннің Отырар атауының шығуын іздестіруіне кедергі болды. Сондықтан да ол еңбегінде Отырар қаласына көшпенділердің шабуыл жасап, қиратып өртеуіне байланысты түрік сөзі "От" дегеннен алынған, яғни күлге айналған қала деп жазды. Ол Бұхарадан шыққан Хамукат атауымен қаласының орнын Талас өңіріндегі ескерткішке келтіріп, Отырар қаласының орнын ортағасырлық Фараб қаласының атауымен тура келетіндігін көне жазба деректер бойынша орынды дәлелдеп келтірді. Ол X ғасырдағы араб географы әл-Макдисидің Фарабтың Сырдарияның екі жағалауын қамтыған ірі қала екендігін айтқан пікіріне сүйенді. Отырар және Отырар оазисінің Түркістан археологиялық үйір месінің тарапынан талас-пікір туып, ғалымдардың зерттеу объектісінің біріне айналуы көне қалалардың тарихына жаңадан көңіл бөлуге алып келді. 1903 жылы Шығыс және Орта Азия зерттеулері бойынша, Орыс Комитетінің қамтамасыз етуіне байланысты, Отырарда алғашқы қазба жұмыстары басталды. 1903 жылы Археология әуесқойлары Түркістан үйірмесінің төрағасы Н.П. Остроумовтың тапсырмасымен Отырар қала құландысына А.А. Черкасов пен Темір станциясында жұмыс істейтін инженер А.К. Кларе келіп төбенің сызбасын жасады.  К.Кларе, А.Черкасовтың еңбектерінде Отырар қаласының орнын анықтау мәселесіне едәуір орынды көңіл бөлінеді. Олар XIV ғасыр Пеголеттидің Қытайға жол жазба сапарына сүйене отырып, ибн Арабшахтың тарихи еңбегіне және тағы басқа деректерге сүйеніп, Отырардың Арыс өзенінің Сырдарияға құяр сағасына орналасқан көне қаланың қалдығына сәйкес келетіндігін дәлелдейді. Бұл зерттеушілердің еңбектеріндегі қалдырған деректер мен фото-суреттер кейінгі ғалымдар үшін, жалпы Отырар археологиясының дамуы үшін, алғашқы бастама болды деуге болады. И.А. Кастанье 1910 жылы орыс және француз тіл дерінде жарияланған «Қырғыз даласы мен Орынбор өлкесінің көне көздері» кітабында А.Черкасов пен А.Кларенің 1904 жылы 14 қарашасында Отырар қазбасы жөнінде жасаған баяндамасын жазады[24]. Қорыта айтқанда, патшалық Ресей кезіндегі Жетісуды зерттеген сан алуан ғалымдар мен өлкетанушылар айтарлықтай дәйекті материалдар қалдырды. Осы уақыттағы мамандардың көптеген ескерткіштерге берген сипаттамалары күні бүгінге дейін өз мәнін, мағынасын жойған жоқ. Олардың көбі уақыт өте келе жойылды, бүлінді немесе қирады. Сондықтан, осы кез зерттеушілерінен сақталып қалған мәліметтер олармен танысудың жалғыз деректік көзі болып табылады. Бұл жұмыстар Жетісудағы қалаларды сипаттау мен тіркеуге, материалдардың жинақталуы мен қорлануына бастама болған еді. Тарихнама өзіндік орын алатын бұл еңбектер әлі күнге дейін маңызын жоймай келеді. Олардың жасаған тұжырымдары ғылымда күні бүгінге дейін талданып, зерттеушілер тарапынан бағалануда. Осы тұрғыдан келгенде олар Ұлы Жібек жолының тарихнамасын толықтырып қана қоймай, зерттелуге тиіс проблемаларды күн тәртібіне шығарады.