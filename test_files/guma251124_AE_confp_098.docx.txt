ҚАЗАҚСТАНДА XX ҒАСЫРДЫҢ БІРІНШІ ШИРЕГІНДЕ ҚҰРЫЛҒАН
ҚОҒАМДЫҚ ҰЙЫМДАР: «БІРЛІКТЕН» - «ТАЛАПҚА» ДЕЙІН


Биылғы жыл басында Мемлекет басшысы Қасым Жомарт Тоқаевтың «Тәуелсіздік бәрінен қымбат» атты мақаласында халықтың көкейінде жүрген шетін мәселелерді қозғай келе тарихымыз тереңде, талабымыз беріде екендігін; тарихшыларымыз бар, тарихқа қызығатындарымыз бар бәріміз жабылып қазақ тарихының тереңіне бойлай алмай жүр генімізді ескерте келе «мен құзырлы органдар мен отандық телеарналарға мемлекеттік тап сырыстың белгілі бір бөлігін міндетті түрде тарихи тақырыптарға бағыттауды тапсырамын», - деп баса айтып Отандық тарихшыларға зор міндеттер жүктегені мәлім. Дегенмен де тарихтың әр түрлі салалары бойынша ғылыми зерттеулердің қарқынды түрде жүргізіліп жатса да әлі де болса өз кезегін күтіп, ғылыми-зерттеу нысанасына айналмаған тақырыптар да бар. Солардың бірі «Қазақстандағы қоғамдық ұйымдардың мәдени-ағартушылық» қызметінің тарихы да жете зерттелмеген, жан-жақты зерттелініп өз бағасын алып тиянақ талмаған, көпшілік назарынан тыс қалған тақырып деуге болады. Осы олқылықтардың орнын толықтыру мақсатында біз де өз тарапымыздан мемлекеттік ғылыми жоба аясында «ХХ ғасырдың бірінші ширегіндегі қазақстандағы қоғамдық ұйымдардың ағартушылық қызметі» тақырыбына қатысты біраз ғылыми талдаулар жасап, зерттеулерімізді көпшілікке ұсынып отырмыз. XX ғасырдың бірінші ширегі әлемде толған әлеуметтік қайшылықтар, шиеленістер мен саяси дүмпулерге толы болды. Бірінші дүниежүзілік соғыс, ұлт азаттық күрестермен жал ғасқан революциялық толқулар міне, осы уақиғалардың бәрі алаш зиялыларының халықтың қамын ойлап ерте есеюіне жол ашқаны кәміл. Патша тақтан құлаған соң, қазақтың «көзі ашық» зиялы қауымы бұл хабарды қуанышпен қарсы алып, ендігі жерде қазақ халқының еркіндігі мен бостандығына жол ашылады, ұлт-азаттық қозғалыстың негізгі мәселелерінің бірі халық ағарту жұмыстары мен мәдениетті өркендетуге жағыдай туады деп үміттенді. Саяси тұрғыдан әлі де болса «пісіп жетілмеген» «қазақтың ескі оқығандары» деп жіктелген зиялы қауым өкілдерінің біразы алғашқы кезде ұлттық негіздегі Алашорда үкімет құрмақ ниетте болса да, кейіннен «райынан қайтып» кеңестік дәуірде қызмет етсе де өз қызметтерін өзінің туған халқына бағыштағаны ақиқат. Қалай десек те қазақ қоғамындағы ұлттық саяси оянудың басында алаш зиялылыры тұрып, олар ұлттық сананы қалыптастыруда үлкен қызметтер атқарғаны тарихқа аян. Жылдар бойы іште тынып жатқан Алаш азаматтарының жан айқайы шығып дәл осы кезеңде көрініс беруі де табиғи логикалық заңдылық деп қарау керек. М. Дулатов өз мақаласында «Жасасын Алаш автономиясы! Көркейсін алаш! Қайтсек жұрт боламыз?» деп толғанып жатса, ақын С. Торайғыров «Қараңғы қазақ көгіне, өрмелеп шығып күн болам» деп алдағы күндерге үлкен үмітпен қарағаны да осы кез. Әрине, қалың қазақ қауымы төңкерістің не екенің толық түсіне қоймауы да заңдылық. Сондықтан да 1917 жылы «Алаштың талапты азаматына» арнаған мақаласында ұлт көсемі Ә. Бөкейханов былай деп жазған еді: «Болып тұрған бостандық, теңдік, туысқандық, біздің қазақ баласына жоқ жерден аспаннан түсті. Бұл жақсылыққа бізді кездестірген біздің мемлекеттің тұрмыс тарихы, орыс жұртының ерлерінің жүз жыл сарп еткен қызметі. Надан біз түгел, жалпы орыстың көп жұрты аспаннан түскен, ойда жоқ жақсылық. Мұжық болсын, татар болсын, қазақ болсын жақсылық қадірін біліп жатқан жоқ» [1,346-б.]. Алайда осындай аласапыран кезеңде қазақ қауымы қалың ұйқыда жатты десек тарихқа қиянат болар еді. Әр-әр жерде бірден саяси ұйымға айналмаса да мәдени, ағартушылық бағыттағы бас қосулар болып жатты. Әу баста 1914 жылы Омбы қаласы жастарының ұйымдастыруымен құрылып алдарына мәдени ағартушылық бағыт ұстанған «Бірлік» қоғамдық ұйымы қазақ студенттері мен жастары және зиялы қауым өкілдерінің басын қосып біріктіру мақсатын қойды. Патшалық Ресейдің отаршылдық мүддесін жүзеге асыруды мақ сат еткен экономикалық, саяси әлеуметтік және ғылыми салалардағы қоғамдық ұйымдармен  қатар таза ұлттық мүддені қорғауға бағытталған және кейіннен «ұлттық сипатта» деген айыптаулармен жабылып қалған қазақ зиялылары басшылық жасаған, негізінен әлеуметті мәдени-ағартушылық зерттеу мақсаттарын көздеген біраз ұйымдар да болды. Тұңғыш құрылған осындай қоғамдық ұйымның бірі 1914 жылы Омбы қаласындағы “Бірлік” қоғамы еді [2,20-п.]. Оның негізгі мақсаты қазақ мәдениетін көркейтіп, өркениетті ел қатарына қосу, ұлттық мүддені қорғау, мәдениетті дәріптеу арқылы жастар бойында өз ұлтына деген сүйіспеншілікті арттыру болып табылады.С. Садуақасов өзінің 1920 жылы Орынбор қаласында басылып шыққан «Жастарға жаңа жол» атты еңбегінде жастардың бастамасымен құрылған «Бірлік» ұйымы өздерінің бағдарламасында баса көрсеткендей қазақ мәдениеті мен әдебиетін дамыған халықтар деңгейіне дейін көтеру, этникалық төлтума мәдениетті сақтау, ұлттық сезімдерді ояту және жастар арасында патриоттық рухты қалыптастыру қажеттігіне тоқталған [3, 36-37]. 1917 жылғы феврал революциясынан кейін жер-жерлерде, басқа қалаларда да «Бірлік» сияқты қоғамдық ұйымдар құрыла бастады. Мәселен, Орынборда - «Еркін Дала», Челябі облысының Троицк қаласында - «Үміт», Семейде - «Жанар», Қызылжар және Петропавлда - «Талап», «Иірім» мұсылман жұмыскерлер клубы, Көкшетауда - «Жас ұран», «Білім серіктігі», «Оқығандар», Атбасарда - «Ынтымақ», Оралда - «Жас қазақ», Павлодарда - «Ғылым», «Ғылым ұйымы», «Қызмет», Зайсанда - «Қазақ жәрдемі», «Теңдік» және т.б. Бұл ұйымдар мәдени-ағартушылық қызметтермен қоса сол кездері аймақтардағы буырқанған өмірге де белсене араласып қоғамда болып жатқан саяси өзгерістерге де қатыса бастады. Атап айтқанда, құрамында Ә. Бөкейханов, А. Байтұрсынов, М. Дулатов болған «Еркін Дала» жастар қоғамдық ұйымы өз бағдарламаларында аймақтарда түрлі бағыттағы мектептер ашып, оларға степендиялар тағайындап, оқушыларға қажетті кітаптар, журналдар мен газеттер шығаруды жоспарлаған. Ұйымның қолға алған міндеттерінің бірі жергілікті халыққа шаруашылық жағыдайына байланысты түсінбестік сауалдарды шешуге жәрдемдесіп, шаруашылық жерге қатысты мәселелерге байланысты дауларды реттеу шаралары болды. Сол сияқты ұйым мүшелері әлеуметтік жағыдайлары төмен отбасыдан шыққан тәрбиеленушілерге тегін білім беру, жатын орындары мен тегін тамақтануды ұйымдастыру жағын да қолға алған [4, 400-п.]. Ал ақпан революциясынан кейін Петропавл қаласында құрылған «Талап» жастар (стремление) ұйымы халықты Уақытша үкіметтің қаулы-қарарларымен таныстыру, демо кратия жолына демеу болу, қазақтарды земство басқармаларын ашуға даярлау, қазақ балаларын оқу құралдарымен қамтамасыз ету, қазақ әдебиетінің өркендеуіне қолғабыс етіп, халық арасынан ауыз әдебиеті үлгілерін және шежірелер жинау, ел арасында зиянды деп сыналған саяси партиялардың ықпалына тосқауыл қою, қазақ кедейлеріне қамқор болу, әйел теңдігін қамтамасыз ету, қазақтар арасында театр өнерінің қанат жаюына ықпал ету, қазақ тілінде газет-журнал шығарып, халық арасына тарату секілді міндеттерді жүзеге асыруды мақсат еткен [5, 299-б.]. 1917 жылдың көктемі мен жазы аралығында елде болып жатқан әлеуметтік саяси өзгерістерге байланысты «Бірлік» ұйымы арасында да іріткі туып қауым мүшелігіне радикалды, революциялық демократиялық бағыт ұстанған жастар толқыны келе бастады. Мәселен, сонын әсерімен Әулиеата үйезіндегі Меркеде Т. Рысқұлов бастаған «Қазақ жастарының революциялық кеңесі» құрылса, Ақмолада С. Сейфуллин бастаған «Жас қазақ», Омбыда «Демократиялық оқушы жастар кеңесі», Спасск заводында «Жас жүрек» т.б. қоғамдық ұйымдар құрылып олар өз бағдарламаларына ағартушылық міндеттермен қоса Уақытша үкіметке қарсы ұйымдасқан күрес жүргізу және қазақ ауылдарына көмектесу мақсаттарын көздеген баптарды да қосып отырды. Осылайша, 1917 жылы Ақмолада С. Сейфуллин мен Б. Серібаев ұйымдыстырған «Жас қазақ» ұйымы өздерінің «Тіршілік» газетін шығарып қана қоймай жергілікті байлар мен Уақытша үкімет органдарына қарсылық көрсетумен болды. 1917 жылғы революциялық дүмпулер мен саяси оқиғалардың әсерінен әу баста «Бірлік» ұйымы болып бір тудың астында бас қосқан қазақ жастары өз ара жікке бөліне бастады. Осыдан бастап жастар ұйымдарының алға қойған міндеттері мен тактикалық әрекеттерін өзгерту идеялары туындаған болатын. Осы мақсатпен 1918 жылы «Бірліктің»  идеялық лидерлері С. Садуақасов пен Қ. Кеменгеров бастап және басқа да мүшелері бас қосып Бүкіл қазақ жастарының съезін ұйымдастырды. С. Садуақасовтың дерегі бойынша сол кездері Қазақстан аймағында «Бірлікпен» қоса жиырма бір жастар ұйымдары болған. Олар: «Еркін Дала», «Игілік» (Орынбор), «Жанар», «Талап», «оқытушылар ұйымы» (Семей және Шығыс Қазақстан облыстары), «Қамқор» (Торғай), «Ғылым ұйымы», «Қызмет», «Ғылым» (Кереку), «Жас қазақ» (Орал), «Үміт» (Троицк), «Талап» (Қызылжар), «Оқығандар» (Көкшетау), «Ұйым» (Семей облысы, Екібастұз заводы), «Ынтымақ» (Атбасар), «Жастар ұйымшасы» (Бөкей Ордасы), «Жас қазақ» (Ақмола), «Қазақ жәрдемі» (Зайсан), «Ерік» (Семей облысы, Баянауыл), «Жас тілек» (Ақтөбе), «Жас жүрек» (Спасский завод) және басқалар. Бұлардың ішінде белсенділігімен ерекше көзге түскендері «Еркін Дала» мен «Жанар» қоғамдық ұйымдары болған екен [6,12-б.]. Бұл жиынның қорытындысы нәти жесінде қазақ жастары бас қосып «Жас азамат» ұйымын құру туралы мәмлеге келді. Ұйымның алға қойған мақсаты ұлттық тәуелсіздік және ұлттық теңдікке қол жеткізу міндеттерін белгілеу болды. Бұл ұлттық идеялардың өміршең жалғастығы туралы сол кездегі таралымы кең, беделді бірден бір басылым «Қазақ» газеті: «Жас азаматтың» мақсаты, негізгі жолы – ұлт бостандығы, ұлт теңдігі. Осы айтылған жолдарды қарсы күш, қалың жау тұрса да, таудан үлкен тұрмыстың кедергілері тұрса да «Жас азаматтың» бет алған сапарынан қайтпайтынына иманымыз берік. «Жас азамат» қажыса, талса, қатерден қорықса, от екпінді ұлтшыл жастардың рухынын сөнгені, ұлт үшін ыстық қан, жас жан құрбан деген пікірден қайтқаны. Жоқ! Бұл мүмкін емес. Жүрекке нық байланым, ыстық қанға сіңген зат бір буыннан бір буынға көшіп отырған қасиетті мұра» [4, 439-б.]. 1922 жылы желтоқсан айының басында сол кездегі Түркістан республикасының астанасы Ташкент қаласында «Талап» атты ұйым құрылды. Ол кезде қазақ зиялыларының бір тобы Қазақ АССР-нің астанасы болған Орынборда, ал енді бір тобы Түркістан АССР-нің астанасы Ташкентте жұмыс істеген еді. Қауымның мақсаты - қазақ халқының әдеби тілін, ғылыми атауларын (терминология), емлесін, ұлттық өнерін, тарихын, салт-дәстүрін, оқу білімін зерттеп, алға басуын қадағалау, ұлт қызметкерлері мен өнер қайраткерлеріне көмек көрсету, бұл істерді жүзеге асыру үшін дәріс оқу, баяндамалар жасау, көрмелер ашу, баспасөзге жазу, кітап, қолжазба, өнер үлгілерін жинау, білім, өнер жөніндегі еңбектерді жарысқа, сынға салып, бәйге тігіп, жүлде беру, халық ағарту жолындағы мамандар, шебер лер, курстар ашу, аудармашылар, әріп терушілер дайындау болатын. Өз кезінде «Талап» қауымы деп аталынған ұйымның төрағасы –Халел Досмұхамедұлы, төраға орынбасары Мырзағазы Есполов, мүшелері: профессор Александр Шмидт, Иса Тоқтыбайұлы, Мұхамеджан Тынышбайұлы (қазынашы), жас ғылыми қызметкер Мұқтар Әуезұлы (хатшы), қырғыз ақыны (студент) Қасым Тыныстанұлы болып сайланып, ұйым Жарғысын жасауға Халел Досмұхамедұлы, Александр Шмидт, этнограф, әрі қазақ фоль клорын жинақтаушы Әубәкір Диваев, Мағжан Жұмабаев, Кәрім Жәленұлы, Николай Архангельский (бұлар қауымның құрылтайшылары әрі басқарма мүшелері де болған еді) қатысып, жарғыда қазақ халқының тарихы мен дәстүр-салтын зерттеу, мектептердегі оқыту мәселесін реттеу, қазақ пен қырғыз өнер қайраткерлеріне жәрдемдесу, қазақ әдеби тілі мен өнерінің өркендеуіне демеу болу секілді міндеттер қойылғандығы атап көрсетілді [7,382-б.]. Бір айтарымыз қауымға мүше болған азаматтардың біразы мемлекеттік биліктен шет тетілсе де елге танымал, саналы ғұмырын халқының игілігіне, көркейуіне, өркендеуіне адал қызме етуге арнаған ірі тұлғалар болатын. Түркістандағы мәдени-ағарту саласын дамытуда қазақ зиялыларының алдында алғашқы кезекте оқу-білім саласындағы міндеттерді шешу міндеті тұрған еді. Аталған бағытта іс-шараларды жүзеге асыру үшін 1922 жылғы 4 жел тоқсанда Ташкент қаласында Х. Досмұхамедұлы оқыған қазақ зиалыларының басын қосып, Мемлекеттік Ғылыми Кеңестің алдына «қырғыз-қазақ мәдениетін өркендетуді мақсат еткен» «Талап» қоғамын құру туралы мәселе қояды. Осы ұйымның құрылуына бірден бір себепкер болып әрі ұйымдыстырушысы-төрағасы, әрі ұйтқысы да бола білген бұрынғы Батыс Алаш  орда үкіметінің басшысы болған Х. Досмұхамедов мамандығы әскери дәрігер болса да латыншаны жетік біліп, тілге қатысты іргелі ғылыми еңбектер жазған. 1921 жылғы қаңтар айында Түркістан Автономиялы республикасы Халық Ағарту комиссариаты жанынан құрылған Қазақ ғылыми комиссиясына сол жылғы қараша айында төраға болып Х. Досмұхамедов тағайындалып, жаңа басшылыққа зор жауапкершіліктер жүктеліп, жұмысты жандандырып, жолға қою тапсырылған. Бұл қазақ ғылыми комиссиясы негізінен Ташкент тегі қазақ ағарту институтының оқытушылар ұжымына сүйенген, Түкістанда белсенді қоғам дық-саяси қызметімен таңылған ұлт зиялылыры, басқа ұлттық комиссияларға қарағанда интеллектуалдық тұрғыда өте қуатты жеке құрамымен ерекшеленген ұйым болды. Мұрағат құжаттарындағы деректерге назар аударсақ аз уақыт ішінде «Талап» қоғамының мүшелері 100-ден астам адамға жеткен екен. Негізінен Түркістандағы қазақ зиялыларының ағарту шылық қызметі 1918 жалдан бастау алып 1925 жылдар аралығында белсенді қызметтер атқарған деген мәліметтер бар [8,22-б.]. Қоғамның алға қойған мақсаты, олардың туған халқын өркениетке жетелеп мәдениет, өнер, ғылым сияқты сара жолды таңдағандары олардың жарғысында кеңінен қамтылған. «Талаптың» Жарғысы 1922 жылы желтоқсан айының 4-і күні Түркістан Республикасы Оқу ісі халық комиссариатындағы мемлекеттік ғылыми кеңесінде бекітіліп, 1923 жылы Ташкентте жарық көрген. Онда: Қазақ-қырғыз халқының мәдени көркеюіне жәрдем келтірумен байланысты қауымның көздеген мақ саттары мыналар: а) қазақ –қырғыз халқының әдеби тілін, ғылым атауларын (терминология), емлесін һәм басқа мәселелерін тексерту: б) ұлт өнерін (искусствосын) тәртіптеу: п) қазақ қырғыз халқының тарихын һәм салтын тексеріп, қарастыру: т) қазақ – қырғыз мектеп теріндегі оқыту мәселесін реттеп, жөнге салу: ж) қазақ – қырғыз халқының қызметкерлеріне һәм өнер қайраткерлеріне жәрдем көрсету», - атап көрсетілген [9, 62-63]. Қауым мүшелері бір жыл ішінде он лекция оқыған. Атап айтқанда: М.Тынышпаев – «XIII ғасырға дейінгі түріктердің ежелгі тарихы», «Шыңғыс хан және оның империясы», «Қазақ-қырғыз тарихы», Ә. Диваев – «Археологиялық деректер бойынша Түркістан ха лықтары туралы», «Жырлардағы қазақ әйелі», М. Әуезов – «Қазақ әдебиетінің дамуындағы негізгі сатылар», С. Қожанов – «Ауылдағы халыққа білім беру ісінің жолға қойылуы», М. Есполов – «Ыбрай Алтынсарин: оның өмір сүрген кезеңі мен қазақты ағарту саласындағы маңызды орны», М. Жұмабаев – «Ақын Абай: оның шығармаларының сыны», Х. Досмұха медов - «Түркі тілінде, соның ішінде қазақтағы сингормонизм заңы» деп саралаған. Міне, осы тақырыптардың өзінен ақын алаш зияалыларының кең ауқымы, жан-жақты білім дарлығы, ғылымның әр саласын қамтығандығы байқалады. Бағдарламаларының өзінен-ақ көрініп тұрғандай қазақ-қырғыз халқын бөліп жармай бірге қарастырған [9,62-63]. Қоғамның ғылыми ағартушылық жұмысы туралы 1923 жылдың 29 наурызындағы 211 санында «Ақ жол» газеті: «Талап» қауымында соңғы өткен екі жұмада екі лекция болып өтті. Бұның бірі Мырзағазының баяндамасы - «Алтынсариннің өмірі һәм істеген істерінің жайынан», екінші лекция Мағжандікі - «Абай өлеңдері туралы». Онда: «... Баяндамашы лардың екеуі де алған мәселелерін жете тексеріп, толық мағлұмат жинағандықтан, жиылған жұртқа ескі қазылық заманның екі ардақты адамы Алтынсарин мен Абай жайынан бірталай жаңа сөздерді айтап берді. Мырзағазы Есболов - «Талап» ұйымының басқарма мүшесі болса, Мағжан Жұмабаев осы қауымның Жарғысын (Уставын) жазушылардың бірі еді», - деп жазып қоғам тарапынан жүргізіліп жатқан жұмыстарды елге жеткізіп, насихаттап отырды [10,10]. «Талап» қоғамының негізгі мақсаттарының бірі халықтың мәдениеті мен білімін көтеруді қөздеген ағартушылық мақсат болғандықтан да біраз жерлерде өздерінің кітапханалары мен кітап оқитын оқу залдарын да ашып отырды. Мәселен, Түркістан Халық ағарту комиссариаты Мемлекеттік ғылыми Кеңесінің 1922 жылдың 4 желтоқсанында бекіткен «Қырғыз (қазақ) мәдениетін көркейтушілердің « талап» қоғамы жарғысының бірінші бабында: «Талап» қоғамы қырғыз (қазақ) халқының мәдениетін дамыту үшін ғылыми қызметкерлерге көмек көрсетуді қолға алады... қоғам кітаптар, қолжазбалар және көне   ескерткіштер мен өнер туындыларын жинау құқығына ие», деп атап көрсетілді [11, 13]. Қоғам кітапханасының жарғысында оның басты міндеттері ретінде «ғылыми-көпшілік басылымдардың баспа және қолжазба түрлерін жинау, сақтау, оқуға беруге, елдің таби ғатына және қазақ халқының материалдық және рухани өміріне қатысты, сонымен қатар шығыс халықтарының қазақ халқымен шекаралас, қоғамдық бірлігі, шығу тегі, дәстүрлік ортақтастығы бар елдермен мәдени байланыстарды баяндайтын басылымдарды жинақтау» екендігі айқындалды. Қоғам кітаптармен қатар, газет және журналдарды, т.б. мерзімдік басылымдарды осы мақсатта мүмкіндігінше жаздырып алып, оларды да жүйелеп сақтады. Алайда үш жылға таяу жұмыс атқарған қоғам 1925 жылы 21қарашада өз өкілдігін тоқтатуға мәжбүр болды. Айта кету керек қауым мүшері 1924 жылдың күзінен бастап Орта Азия республикаларының ұлттық шекарасын межелеуге де араласқан еді. Алайда түрлі себеп термен Қазақстан мен Орта Азия републикалары ұлттық шекарасының межеленуіне байла нысты Ташкент қаласы қазақтар үшін маңызды мәдени орталық болудан қалды. Сондықтан қоғам кітапхана қоры мен қаржыларын, іс қағаздарын 1925 жылдан бастап астана атанған Қызылордадағы өлкетану қоғамына тапсырып, оның мүшелері (барлығы 27 адам) түгелдей сол қоғам мүшелігіне кіргендігі ҚР Орталық мұрағаты деректерінде тіркелген [12, 123-124]. Қорыта келе, “Талап” қоғамы сол кездегі оқыған, көзі ашық қазақ зиялыларын өз айналасына топтастырып, тарихи тұрғыда өзін өзі ақтаған, ұлт зиялыларын ұлттық мүддеге жұмыс істеуге жұмылдыруды өз қолына алған ұйымдардың бірі болды. Сол замандағы мәдени-ағарту саласындағы істердің қандайына болмасын бел шешіп араласа отырып, көп жағдайда белсенділік көрсетіп, мемлекет тарапынан қолдау табуға ұмтылған. Тілін жоғалтып, тарихи жадынан айрылған халықтың жер бетінен жойылып кететінін жақсы ұғынған ұлт зиялылары қазақтың өткен тарихын, мәдениетін, тарихи ескерткіштері мен ауыз әдебиетін және т.б. көркейтуге, сақтап қалуға аянбай қызмет етті. Қалай болғанда да, қауым мүшелерінің қазақ халқының мәдениеті мен әдебиеті, ұлттық тарихы мен ғылымын қалып тастыруда үлкен із қалдырғандығын ғылыми зерттеулер анықтап отыр. Сол дәуірдегі қоғам қайшылықтарына қарамастан бастарын қатерге тіге отырып қазақ зиялыларын идеялық жағынан басын біріктіре алған қоғамдық ұйымдардың атқарған істерінің тарихи бағасын анықтап, ұрпақтан ұрпаққа үлгі боларлық істерін насихаттау үлкен парыз болмақ.