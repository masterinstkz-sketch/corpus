XVI ҒАСЫРДАҒЫ ҚАЗАҚ ЖӘНЕ СІБІР ХАНДЫҚТАРЫНЫҢ ӨЗАРА ҚАРЫМ-ҚАТЫНАСЫ


Қазақстанның мемлекеттік тәуелсіздікке қол жеткізуі қазақ халқының тарихының, оның этникалық территориясының қалыптасуының, өзінің ежелгі ата қонысында өзін-өзі бекіту үшін ғасырлар бойы жүргізілген күрестің көптеген өзекті мәселелерін күн тәртібіне қойды. Ал бұл міндеттерді шешу империялық өткен дәуірдің теориялық-идеологиялық догмалары мен таптаурындарынан ада, тәуелсіз Қазақстанның өзіндік тарихи дәстүрінің дамуына байланысты. Қазақстанның тарихы жарқын жеңістерге және қайғылы құлдырауларға толы; өшпес із қалдырған ірі мемлекет қайраткерлеріне, хандар, сұлтандар, билер, батырларға да бай. Өткен заманның сондай белгілі, сонымен қатар аз танымал тұлғаларының бірі-хан Көшім. Авторлар Қазақ хандығы мен белгілі болса да, зерттеуді қажет ететін, бүгінгі ұрпақтан лайықты бағасын алуға тиісті Көшім ханның тұсындағы Сібір хандығының қарым қатынасын бір қырынан көрсетуге тырысты. Сібір ханы Көшімнің есімі тарихта 400 жылдан астам белгілі. Көбісі Көшім туралы алғаш рет казак атаманы Ермактың Сібір хандығын талқандап, оның астанасы Іскерді басып алған жорығы арқасында айтылады деп қателеседі. Шындығында, Ертіс, Есіл, Тобыл өзендерінің алабындағы қазіргі Батыс Сібір, Орал және Солтүстік Қазақстан территориясын алып жатқан кең байтақ Сібір мемлекетінің билеушісі Көшімнің есімі Ресейде, Қазақ хандығында, Ноғай Ордасы мен Орта Азияда Ресейдің Сібірді жаулап алуынан көп бұрын белгілі болған. Оның хандығының негізі қазақтың арғын, жалайыр, қаңлы, керей, қыпшақ, найман, табын және т.б. тайпаларының жерлері болды. [5; 660]. XVI ғасырдың ортасында Қазақ хандарының саяси белсенділігі негізінен қырғыздар мен бірігіп моғолдар мен ойраттарға қарсы соғысып жатқан оңтүстік-шығысқа және ноғай 256  лар, башқұрлар, татарлармен қарым-қатынас шиеленісіп тұрған батыс пен солтүстікке ойыс ты. Бұл бағыттарда көрнекті қазақ ханы Ақазардың (1538-1580) әрекеттері алғашқы кезде табысты болды. Ол ойраттар мен моғол ханы Абд ар-Рашидке қарсы тұрып, Жетісудің шығысы мен оңтүстігін уақытша өз қолында ұстап қалды. Сібір ханы Көшімге қарсы өзбек ханы Абдаллахпен одаққа бірікті. Ақназар хан әкесі Қасымның тұсындағы Қазақ хандығының көлемді аумағын құраған жерлерге деген қазақтардың құқығын қалпына келтіруге тырысты. Бірақ шиеленіскен сыртқы саяси жағдайда бұл міндет орындала қоймады. Қазақ даласына, бір жағынан Қазан, Астархан және Сібір хандықтарын бағындарған Орыс мемлекеті жақындап келсе, екінші жағынан ноғайлар, башқұрлар мен сібір татарлары ауыз салды. Сырдария аймағына қарақалпақтар келді. Жетісуда қазақтарды ойраттар ығыстыра бастады. Осы тұста қазақ билеушілері тек Ұлытаудың оңтүстігін, Сарысуды, Арал теңізінің солтүстігін, Қаратауды, Жетісудың батысындағы жерлерді ғана бақылай алды. Қазақ хандығының шекарасы хандардың тек әскери және дипломатиялық қабілеттері не, жеңістері мен жеңілістеріне ғана емес, негізінен сыртқы саяси жағдайларға байланысты өзгеріп тұрды. Қазақтардың бір бөлігі мекендеген жерлерінде қалып қойып, көршілес мемлекеттерге бағынышты болды. Әсіресе, далалы өлкелердегі көшпелі мал шаруашылығы мен айналысатын халық өзге билеушілердің қол астына жиі өтіп отырды. Шығыс Қазақстан мен Жоңғария өлкесінде қазақтар мен жоңғарлардың қоныстары алма-кезек ауысып тұрды. Ноғайлардың бір бөлігі Ақназар ханның қол астына өтіп, кейіннен кіші жүз құрамына сіңіп кетті. Қазақ хандығының батыс және солтүстік шекараларының кеңейтуге Ресей мемлекеті кедергі жасады. Ақназар сауда, қол өнері және егіншілік орталықтарына қол жеткізу мақ сатымен оңтүстікте иелігін кеңейтуге тырысты. ХVI ғасырдың соңында, Ақназар қазаға ұшырағаннан кейін Жәнібек ханның ұрпағы Шығай қазаққа хан болды. Бірақ, ол хандықты тек екі жыл ғана басқарды. Билік жылдарында Шығай хан өзбектің ханы Абдаллахтың Түркістан арқылы өткен атақты жорығына қатысты. Сыр бойындағы қалалар Абдаллахқа бағынып, қазақ хандарына сыйлық ретінде Орта Азия жерлері тиді. Сырдария қалалары маңында орнығып қалу үшін басқа жолдарды қарастыру, яғни хандықты күшейту қажет болды. 1586 жылы Тәуекел хан Түркістанның бірқатар қалаларын басып алып, Ташкентті алуға әрекеттенді. 1586-1594 ж.ж. аралығында оған ұзақ уақыт бойы қазақтың басқа да сұлтан дарына, Ақназардың ұлдарына қарсы өзінің хандық құқығын дәлелдеу үшін күрес жүргі зуіне тура келді. Өзбек хандығына қарсы әскери одақтастық құруды көздеген Тәуекел Мәс кеумен қарым-қатынасты жөнге салып, 1598 ж. Орта Азияға жаңа жорыққа аттанды. Сыр дария қалалары үшін болған ұзаққа созылған күресті сәтті аяқтады. Қазақтың жаңа ханы Шығайдың баласы Есімнің (1598-1628 ж.) тұсында Қазақ хан дығының құрамына қалаларымен бірге Түркістан аумағы, Ташкент және біраз уақыт Ферғана кірді. Осылайша, қазақ хандарының Оңтүстік-Қазақстандағы отырықшы-егіншілік аудандары мен Сырдарияның орта ағысындағы қалалары үшін көп жылға созылған күресі аяқталды. Осы уақыттан бастап бұл аймақ қазақ мемлекетінің құрамына түпкілікті еніп, Ташкент екі жүз жыл бойы қазақтардың қол астында болды. Сырдария бойындағы қалалар үшін болған ұзақ соғыстар жергілікті халықты жұта тып, қала шаруашылығының құлдырауына, суландыру жүйелерінің күйреп, егіншілік көлемінің кемуіне әкеліп соқты. Соғыс қимылдары мен тонаушылық сауда-саттыққа кесірін тигізді, мал шаруашылығымен айналысатын Сібір хандығымен шекаралас аудандардың экономикалық жағдайына кері әсер етті. Қазақ хандығы мен Сібірлік шейбандықтар туралы айтқанда, олардың өзара қарым қатынасы туралы мағұлмат беретін жазба деректердің үзік-үзік екенін атап өткен жөн. Сондықтан да бұл тақырып өте сирек қозғалады. Тайбұға туралы аңыздардың бірінде Шыңғыс хан Бұқарды өзіне бағындырғанда, Мамық ханның ұлы Тайбұға деген бір ханзаданың Шыңғыстан Ертіс, Тобыл, Есіл, Тұра  өзендерінің бойындағы жерлерді иемденуін сұрағаны айтылады. Бұл аймақтарды басқаруды Шыңғыс оған тапсырып, одан кейін де сол жерлерге Тайбұға ұрпақтары иелік ете берді. [6; 186]. Шамамен 1555 жылы Күшім әкесі Мұртазамен және бұқарлар мен ноғайлар отряд тарымен бірге Сібір ұлысы территориясына келіп, Сібірдің бұрынғы билеушісі Жәдігерді қуып жіберді. Жәдігердің Мәскеуге тәуелділікті мойындауының бір себебі де осы болса керек. Сібірде билік үшін ұзақ күрес басталады. Хандықтың өзінің ішкі жағдайының тұрақсыздығы, қарапайым халықтың өз жағдайына қанағаттанбауы, үздіксіз өзара қақтығыстар, угор және башқұрт тайпаларының әрекеттері хандықтың бірлігіне нұқсан келтірді. Сондай-ақ, Тайбұғалық билеушілердің өздері халықтарды мойынсұнғышта ұстауға қажетті қасиеттер мен қабілеттерге ие болмағанға ұқсайды. Осы жағдайлардың бәрін Көшім пайдаланып, 1563 жылы Жәдігер әскерін талқандады да, астанасы Іскерді басып алды. 1570 1571 жж. Көшім бұрынғы Шейбан ұлысының бүкіл аумағын, соның ішінде Тобылдағы шейбанидтердің Түмен хандығын, Ертістегі тайбұғалықтар жұртын, Есілдегі аты аңызға айналған Сарықасқа ханның шағын хандығын өз билігіне біріктіре алды. астанасы Іскер болған біртұтас мемлекет құрды. Хандық енді Оралдағы, Батыс Сібірдегі және Солтүстік Қазақстандағы кең-байтақ аймақты, Франция жерімен тең аумақты алып жатты. [7; 237-257]. Сібір хандығының мемлекеттік құрылымы Ноғай Ордасының немесе Әбілхайыр ханның көшпелі өзбек мемлекетінің құрылымына ұқсас болса да, бұл жерде Көшім ханның сүйеніші шәйбан әулетінің өкілі II-Абдолла басқарған Бұхар хандығының ықпалы күшті болды. [2;5]. Хандықтың негізгі халқы Сібір қазақтары – ұзақ уақыт бойы осында өмір сүріп жатқан жергілікті көшпелі түркі тілдес халық болды. Қыпшақ түріктер ежелгі сыпырлық угурлардың ұрпақтарымен, осында келген жаулап алушы моңғолдармен араласып, оларды ассими ляциялады. Сібір қазақтарының этногенезіне Сібірге қашқан Қазан татарлары, башқұрттар мен ноғайлар, жергілікті угор тайпалары да қатысты. Хандықтың тұрғындары түркі тіл дерінің қыпшақ тобының тілінде сөйледі. Ханның негізгі тірегі, хандықтың аймақтарын басқаратын, мырзалар, бектер мен тар хандар саналды. Олар өз ұлыстарын мұрагерлік жолымен, немесе Көшім ханға адал қызметі үшін алған-ды. Хан бұл аймақтардың ішкі мәселелеріне араласпай, оларға негізінен, салық жинауды және хандық шекараларын қорғауға қажетті әскер жасақтауды тапсырған. Қазірде Тоқаш, Тоян, Қожбақты, Абаға, Ашнекей, Бесондай т.б. сияқты сібір билеушілерінің аттары белгілі. Хан сарайында ру басшылары мен жергілікті шонжарлар маңызды роль атқарды. Хан жанында мемлекеттің барлық маңызды мәселелері талқыланып, шешілетін жоғарғы орган - «диван» жұмыс істеді. Хандықтағы екінші адам ханның уәзірі - Қараша мемлекетті басқару мәселелерімен айналысты. Өзінің жоғарғы шенінін арқасында, Қараша үлкен байлық пен астана маңында бекіністі қалашығы бар күшті ұлысқа ие болды. Ермакпен соғыс кезіндегі Қарашаның сатқындығы ханның билігінің құлауына әсер етті. Көшімнің жанында Қараша дан басқа бұхаралықтардан немесе ноғайлықтардан шыққан текті кеңесшілері - «аталықтар» болды, хан оларсыз ешқандай маңызды шешім қабылдамайтын. Аталықтар ханның көп балаларын тәрбиелеуден басқа да маңызды қызметтер атқарды. Ондай кеңесшілерді ұлыс мырзалары мен бектері де ұстаған. [3;620]. Хан кеңесі-диванның шешімін даругтер және жасауылдар орындады. Олар ханның үй қызметкерлері ретінде салық жинаумен, әскери олжаны санаумен және әкімшілік сипаттағы түрлі тапсырмаларды орындаумен шұғылданды. Алышай, Кірпік, Тоқтамыс, Есенгелді, Жанболат, Сейтқұл, Мамық, Қызылбай, Қайдауыл Бәйсейтов сияқты Көшімнің жасауыл дарының кейбіреуі кейінірек орыс патшасының әскербасыларына қызмет етіп, өз жерлерін сақтап қалды. Ханның әкімшілік аппаратына сонымен қатар, соттар - «қазылар», хан үкімін жария лаушылар - «жаршылар», ру басқарушылар- «билер» енді [2;6-12].   Билік пирамидасының ұшар биігі - Сібір тағында Тайбұғы әулетінің өкілі Көшім хан тұрды. 1563 жылғы төңкерістен кейін Сібір хандығындағы билікті өз қолына алған кезде, Шыңғыс ханның ұрпағы болғандықтан Көшімге ешкім қарсы тұрған жоқ. Бірақ ұлыс мырзалары мен бектері ханның басынан бақ тайғанша ғана оған қызмет етті, хан биліктен айрылған соң көптеген ұлыс мырзалары мен бектері өз иелігіндегі жерлерді сақтап қалу үшін қарсы жаққа шығып кетті. Мықты билеушінің беделіне ғана негізделген барлық көшпелі және жартылай көшпелі феодалдық мемлекеттік құрылымдардың тағдыры осындай болды. Көшімнің алғашқы әскери сәтсіздіктерінен кейін-ақ ақсүйектер оның жауы Ермак пен патша әскербасыларына сатылып кетті [1,3-5]. Көшім оңтүстігіндегі көршісі - күшейіп келе жатқан жас Қазақ хандығымен достық қатынасты нығайтуға ерекше көңіл бөлді. Көшімнің ағасы Ахмет-Керей қазақтың ең беделді сұлтандарының бірі, кейінірек ханы - Шығайдың (1580-1582 ж.) қызына үйленген еді. Сөйтіп, Көшім Қазақ хандығымен біршама бейбіт қарым-қатынас орнатты. Сібір қазақтары, яғни жергілікті түркі тілдес халық (арғын, қыпшақ, найман, керей, жалайыр тайпалары т.б.) жартылай көшпелі шаруашылықпен айналысып, қой, сиыр, жылқы және түйе өсірді. Ноғай ордасы мен Қазақ хандығында ежелден мал басы өте көп болды. Хан мен оның маңындағыларға асыл тұқымды жылқыларды Бұхара мен Хиуадан әкелетін. Тобыл, Есіл, Ертіс өзендерінің алқабындағылар егін шаруашылығымен айналысты. Қала ларда қыш ыдыстар жасаумен, тігінмен, металл өңдеумен шұғылданды. Халық өздерінің шонжарлары мен мен ханға салық - «жасақ» төледі. Көктем келісімен Іскерден салық жинау үшін елге ханның жасауылдары аттанады. Оларға салықты жинауға жергілікті мырзалар мен бектер көмектеседі. Салықты уақытында төлетіп тұру үшін жергілікті тайпалар мен халық тардың бір өкілін «аманатқа» алады. Салықтан тархан атағы бар мырзалар мен шонжарлар және олардың ұрпақтары босатылды. Салық белгілі көлемдегі бағалы аң терісі, ірі-қара мал, қару-жарақ, асыл тастар, алтын және түрлі маталар түрінде төленді. Көшім мемлекетінде көпестер мен саудагерлердің маңызы артып, олар Сібір хандығын халықаралық аренаға шығарды. Сібірден шыққан керуен жолы Орта Азияға қазақ жері арқылы өтетін еді. Жолдың бір тармағы Іскерден шығып оңтүстігінде Бақай өзені арқылы Атбас жеріне, одан әрі Есіл өзенінің Шәмші-Қарағай сайына дейін, Сарысу өзені бойымен Ұлытау арқылы Қаратаудан асып, Сауранға, одан әрі Түркістанға, Сыр өзенінен өтіп Төрт құдық аймағымен Бұхараға шығатын еді. Керуен жолы Бұхарадан Хиуа мен Үргенішке баратын. Сібірден шыққан керуен жолының келесі тармағы оңтүстікке қарай Ертіс өзенінің оң жағасы мен қазіргі Омбыға, одан ары Есілдің жоғарғы ағысы арқылы өтетін. Чимги-Турдан басталып, Бұхараға апаратын керуен жолының тағы бір тармағы Явлу-Тур қалашығы арқылы Шұбаркөлге жетіп, ары қарай Есілден өтіп, Түркістанға дейін жүретін еді. Сонымен, Сібірде ежелден Орта Азиямен байланыстырып жатқан керуен жолдары болды және олар дың барлығы қазақ даласы арқылы өтті. Орталық Азиядан Сібірге негізінен жібек матаның көптеген түрлері, барқыт және атлас маталар, киім-кешек, түрлі зергерлік бұйымдар, бұхар лық және хорасандық кілемдер, қару жарақ (атақты бұхар садағы) қыш ыдыстар, дәрілер сияқты шығыстың құнды заттары тасылды. Орта Азиялық көпестер Сібір мен қазақ даласының және ноғай ұлыстарының көшпелілері арасында сауда делдалы қызметін де атқарды. Іскерге жылқы, қой, түйе айдап, Қашқардан Қытай фарфорларын әкелген. Қала орнына археологиялық қазба жұмыстарын жүргізген кезде таяу шығыспен байланыста болғанын дәлелдейтін араб теңгелері табылған. Сібірден негізінен құндыз, түлкі терілері, шығыс билеушілері ерекше бағалайтын аңға салатын ақсұңқар, қырғи, сұңқар әкелінді. Сібір мен Орта Азия арасындағы сауда қарым-қатынасында Сыр бойындағы Сауран қаласы маңызды рөль атқарды. Ол қала арқылы сауда керуені Бұхара, Хиуа және Самарқанға кететін. Сібір мен Орта Азия арасындағы сауда байланысы Көшім тақтан түскенде де үзілмей, Тобы, Тары, Түмен сияқты орыс бекіністері арқылы Оралға өтті. Орта Азиялық саудагерлері мен көпестеріне Сібір хандығының билігі кімнің қолында болғаны маңызды емес еді – олар үшін ең бастысы Сібір байлығын сату арқылы мол пайда табу болатын.   Сондықтан, Бұхар сарайы маңындағылар өздерінің сауда мүдделеріне кедергі келетін болса, Көшім ханның өзін де құрбандыққа шалып жіберуге дайын еді. Кейінірек дәл осылай болды да, Ермак Іскерді басып алғанда, Көшімге Бұхар ханы Абдолла әскери көмек жіберуден бас тартты. Орта Азиялық көпестер Көшімге Сібір тағын басып алуға көмектескенімен, ол биліктен айырылып қалғанда, тағдырдың тәлкегіне тастап кетті. Көшім мен Қазақ хандарының арасындағы қарым-қатынас та тұрақты болмады. Ноғай Ордасы, Сібір және Қазақ хандықтарының халқы әр түрлі мемлекеттің құрамына кіргені болмаса, түбі бір, түркі тілдес көшелі тайпалар еді. Кең дала арғындарға да, қыпшақтарға да, наймандарға да, қарлұқтарға да, қаңлыларға да, жалайырларға да және басқа да рулар мен тайпаларға жететін еді. Бірақ олардың билеушілері: хандары, сұлтандары, мырзалары мен бектері билікті бөлісе алмады. Шайбандар Орта Азияға кеткеннен кейін қазақ хандары Ертістен Жайық пен Еділге дейін Оңтүстік Сібірден Сырдарияға дейінгі жерлерді өздерінің заңды меншігі деп есептеді. Мұнымен Сібір хандығы мен Ноғай Ордасының билеушілері келісе алмады, сондықтан далада өзара соғыстар толастамады. Көшім ханның билік ету кезеңі болашақтағы күшті Қазақ хандығының негізін қала- ған Ақназар (1538-1580), Шығай (1580-1582) және Тәуекел (1586-1598) хандардың за манымен тұспа-тұс келді. Сондықтан Көшім жауынгер көршілерімен санасуға мәжбүр болды. Билік басына келгеннен кейін Көшім Ақназар ханмен нәтижесіз соғысқа шатыс- ты. 1570 жылы Орыс патшасының елшісі Ивашка Лаздеевке Қазақ ханымен күрес жүргі- зіп жатқандығын айтқанымен, Көшім оның сәтті аяқталатындығына күманданған еді [8; 6-12]. Көшімнің бағына орай, 1580 жылы Ақназар хан өлгеннен кейін қазақ әскерінің Сібірге басып кіру қаупі сейілді. Жасы келген Шығай таққа отырысымен, Бұхар ханы Абдолланың саясатына бас июге мәжбүр болды. Осы жағдайды пайдаланып, Көшім жаңа ханмен қарым қатынасын түзеуге кірісті.Көшімнің ақылымен үлкен ағасы Ахмет-Керей Шығайдың бір қызына үйленіп, құдандалас екі хандық бір-біріне шабуыл жасамау жайлы келісімге келді. [4; 292-293]. Бірақ бейбіт өмір ұзаққа созылмады. Деректерге қарағанда, Ахмет-Керей әйелінің шыққан тегіне қарамастан оны кемсітіп, жәбірлей берген. Адам төзгісіз өмірін айтқан қызының шағымы толастамаған соң, ашуланған Шығай хан күйеу баласынан кек алудың оңтайлы сәтін күтіп, оны өлтіру мақсатында Сібірге сенімді нөкерлерін жібереді. Нөкерлер Іскердің маңындағы Ертіске келсе, Ахмет-Керей өзеннің арғы бетінде аңшылықта жүр екен. Аңшылардың арасындағы Ахмет-Керейді көрген нөкерлер, Шығай хан жіберген хатты өз қолына табыстаймыз деген сылтаумен, оның бергі жағаға өтуін сұрайды. Нөкер лерінсіз, қайықпен келген Көшім ханның ағасын қазақ жауынгерлері аттың құйрығына бай лап жібереді. Бірнеше күннен кейін ханның адамдары даладан түгі қалмаған Ахмет-Керейдің денесін тауып алады. Әрине, Көшім хан ағасын зұлымдықпен өлтірген Шығайды кешірмеді: екеуінің арасындағы араздық өрши түсіп, Сібір хандығы мен Қазақ хандығының қарым қатынасы шиеленісіп кетті. [6; 630]. Екі хандық арасындағы қарым-қатынастың күнгейлі де, көлеңкелі де жақтары болға нымен, Қазақстан тарихында Көшім ханның өзіндік орны бар. Көшімнің жеке басына қазіргі таңдағы ерекше қызығушылықтың себебі оның қасіретті тағдырында, ұрпақтарының дра малық тарихында ғана емес, ең алдымен өзінің, балалары мен немерелерінің орыс само державиесінің Шығыстағы басқыншылық саясатына, Ресей мемлекетінің Сібір мен Сол түстік Қазақстанға ендеп кіруіне қарсылық танытуында. Хан Көшім қалыптасып келе жатқан Ресей отаршылдық империясының алғашқы құрбаны болды. Көшім орыстардың қазақ даласына жылжуын жүз жылдан астам уақытқа тоқтатты. Көшім хан мен оның ұрпақтарының, жергілікті қазақ руларының табанды қарсылығына тап болған орыс патшалығы, жолында Сібір және Қазақ хандығы сияқты күшті мемлекеттер болмағандықтан шығысқа, Тынық мұхитына қарай бет бұрды. Тек XVIII ғасырдың басында орыс әскер басылары Ертістің жоғары ағысына, Зайсан көліне дейін біртіндеп жылжып, әскери бекіністер сала бастады.