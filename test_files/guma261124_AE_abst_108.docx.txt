Мақалада ортағасырлық Сығанақ қаласы туралы алғашқы жазба деректерді топтастыра отырып, қаланың өмір сүру кезеңдері баяндалады. Қала туралы алғашқы саяхатшы ғалымдардың айтуынша Сығанақ қаласының тарих сахнасындағы орны мен орналасқан жері туралы сипатталған. Осы тарихи жазба деректерді нақтылау мақсатында қалаға алғаш ХІХ ғасырдың екінші жартысыда келген ғалымдар қаланың орналасқан жерін нақтылап берсе, ХХ ғасырдың 70 жылдары Отырар археологиялық экспедициясының ғалымдары қаланы топографиялық жағынан зерттеп, аумағын белгілеген. Сондай-ақ ортағасырлық Сығанақ қаласында 2003 жылы Қожа Ахмет Ясауи атындағы Халықаралық қазақ-түрік университетінің археолог мамандары алғаш рет қазба жұмыстарын жүргізіп, табылған заттай деректердің нәтижесінде тарихи жазба деректердегі мәліметтерін дәлелдей түседі. Аталған университет ғалымдары қаланың шығыс қақпасы мен қамал қабырғаларының салыну технологиясына, архитектуралық ерекшеліктері мен құрылыс материалдарына талдау жасалынды. Сондай-ақ аймақтағы ортағасырлық қалалардың қақпаларымен салыстырмалы түрде талдау жасалынып, қосымша ғылыми тұжырымдар айтылды. Қазба жұмысытары барысында алынған, табылған заттай деректер негізінде қаланың шығыс қақпасы мен қамал қабырғаларының салыну уақыты анықталды. Сонымен қатар, шығыс қақпа мен қамал қабырғаларының күні бүгінге дейін ашылу деңгейіне және жобаларына талдау жасалынды.